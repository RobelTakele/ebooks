የተንጣለለው ባህር፥
አይታሰብም ለመድፈር፤
በማየት አይሆን መገመቱ፥
ካልተለካ ጥልቀቱ።
		-- አምኃ አሰበ
%
ምንም ቢያመዝን ሐሰት፥
ተጋልጦ ይወጣው በእውነት፤
ለመቀጣጫ ለትምህርት፥
አለ ቀማሽ በፊት።
		-- አምኃ አሰበ
%
ለሥራ ጉዳይ ስንሄድ፥
ጊዜ አናጠፋም በመንገድ፤
ምንም ቢያሽሟጥጥ ሸረኛ፥
ለከንቱ አልዋልንም እኛ።
		-- አምኃ አሰበ
%
ሐሰትን ይዞ ሙግት፥
ትርፉ ቅሌት ነው ውርደት፤
የሐቁን መንገድ እየሳቱ፥
ላይሆን እንዳው አተቱ።
		-- አምኃ አሰበ
%
በገንዘባቸው ተታለሉ፥
ትርፉ ቅሌት ነው ውርደት፤
የሐቁን መንገድ እየሳቱ፥
ላይሆን እንዳው አተቱ።
		-- አምኃ አሰበ
%
ያለም እግር ኳስ ጨዋታ፥
ለማንም አይሰጥ እፎይታ፤
ሰዓቱ ደርሷል የግጥሚያው፥
ልባችን ሜዳ ነው።
		-- አምኃ አሰበ
%
እንዲሟላልን ምኞታችን፥
ተስፋው ይታያል ከፊታችን፤
ደስ ደስ ያለን ሁኔታው፥
ዛሬውን ቢሆን ነው።
		-- አምኃ አሰበ
%
ሕገ ወጥ ንግድ እንዲጠፋ፥
ቶሎ መቅጨት ነው ሳይስፋፋ፤
ደስ ደስ ያለን ሁኔታው፥
ዛሬውን ቢሆን ነው።
		-- አምኃ አሰበ
%
ሁሉ እሚወድቀው በቅጽበት፥
በስንፍና ነው በልግመት፤
ጊዜ ሳይባክን ለሥራ፥
እንደዚህ ነው ስመራ።
		-- አምኃ አሰበ
%
ኢትዮጵያ እናቴ ቅደሚ፥
እኔ አለሁ ሁሉን ተሸካሚ፤
አቅም እያለኝ ለማገዝ፥
እንዴት አንቺን ላስይዝ።
		-- አምኃ አሰበ
%
ምስኪኗን አናልፍ ስናይ፥
አደራ አለብን ከበላይ፤
ያለሰብሳቢ እንዳትወድቅ፥
የማናት ትጠየቅ።
		-- አምኃ አሰበ
%
ሁሉ ሳይለፋ ሳይጥር፥
አንዱ ባንዱ ወዝ አይኖር፤
ምክንያት ሳይኖር በሥራው፥
አብሉ አይባልም ሰው።
		-- አምኃ አሰበ
%
የዛሬ እግር ኳስ ጨዋታ፥
አይታለፍም በቸልታ፤
ግፊያም ቢበዛ ለቦታው፥
እንደምንም እንየው።
		-- አምኃ አሰበ
%
ኢትዮጵያ እናቴ ሣቂልኝ፥
ምነው እኔን ይክፋኝ።
		-- አምኃ አሰበ
%
ካንዴም ሁለቴ ተሳሳትኩኝ፥
ባለማወቄ ትምህርት ሆነኝ፤
እንግዲህ በቃ መታለል፥
አደራም አይጣል።
		-- አምኃ አሰበ
%
ምግብም ሆነ መጠጥ፥
ካልተለመደ አይዋጥ፤
አንገሸገሸኝ ቢራው፥
ላፌ አልጣመኝ ምነው።
		-- አምኃ አሰበ
%
ጥራት ይሻላል ከብዛት፥
እንዳያሳፍር ለማውራት፤
ሥራው በቶሎ መቼ ያልቃል፥
ሁሉንም ሰው ያውላል።
		-- አምኃ አሰበ
%
በሚያጭበረብ ከሐዲው፥
እውነቅ ይቀጣል ለጊዜው፤
መጋለጥ አይቀር ወዲያው፥
ገንዘብ ሲያልፍባቸው።
		-- አምኃ አሰበ
%
ቤቱ አያስደስት ለተመልካች፥
ዝርክርክ ነበር ከላይ ከታች፤
ዛሬ እንዲህ አምሮ የታየው፥
መልክ የሰጠው ማነው።
		-- አምኃ አሰበ
%
ጓጉተን ስንጠብቅ ውጤቱን፥
አልመነመነም ተስፋችን፤
አረጋግጠናል ሐቁን፥
ከሁሉም አልፋቀን።
		-- አምኃ አሰበ
%
ግብዣ መጥራት ነው ጭንቅ አሳብ፥
ምግቡን መጠጡን ለማቅረብ፤
ደክመን እንዳይሆን ብላሽ፥
ጣሙ እንዳይበላሽ።
		-- አምኃ አሰበ
%
የትጥቅ የስንቁን ዝግጅት፥
በቅድሚያ ያሻል ማሟላት፤
ጠላት ሲቋምጥ ሲመኝ፥
ቀንድል እንዳያገኝ።
		-- አምኃ አሰበ
%
ይቅር አውቶብስ መጠየቅ፥
በሐሳብ ቆሞ መጨነቅ፤
በታክሲ ይሻላል መፍሰስ፥
ቶሎ ሰው የሚያደርስ።
		-- አምኃ አሰበ
%
መርዘኛ ጉንፋን ይዞኝ፥
ሰሞኑን በጣም አመመኝ፤
ችላም አላልኩት በጭራሽ፥
ብስል ሰው እንዳይሸሽ።
		-- አምኃ አሰበ
%
የትም አይጠፋ ነገረኛው፥
መኖር የሚቻል ከማን ጋር ነው፤
ምነው ሥራ አጡ ጠመዱን፥
ባልሠራሁ ባያሙኝ።
		-- አምኃ አሰበ
%
ለመዋሸትም ለማመን፥
ያለ ተፈጥሮው አይሆን፤
እኔስ አላውቅም ቅጥፈት፥
የታለ ሙት በውነት።
		-- አምኃ አሰበ
%
አይታወቅም የሰው ሆዱ፥
ምንም ቢስማሙ ቢዋደዱ፤
ሁኔታው ሲታይ ቅን መሳይ፥
ክፉ ሰው ኖረዋል ወይ።
		-- አምኃ አሰበ
%
በየመንገዱ ስናያቸው፥
የሚያሳዝን ነው ሁኔታቸው፤
ብዙ እሚሠራ ተደቅኗል፥
አፍ ከፍቶ ምን ያስውላል።
		-- አምኃ አሰበ
%
በሞኞች ፈረስ መፈርጠጥ፥
እዚያው እዚያው ነው መርገጥ፤
ደክሞና ሠርቶ መታገሉ፥
ለማማር ነው ሰው ሁሉ።
		-- አምኃ አሰበ
%
ወደ ጥሩ ግብ የሚያደርሰው፥
ቈራጥ መሆን ነው የሚያዋጣው፤
አጕል መጨነቅ ምን ያደርጋል፥
ማበድን ያስከትላል።
		-- አምኃ አሰበ
%
የሥራ ጊዜ ሳያመልጥ፥
ቶሎ መሔድ ነው መሸምጠጥ፤
ልቤም አይጓጓ ይቅር፥
ለሚያቆየኝ ነገር።
		-- አምኃ አሰበ
%
ለራሴ ብቻ ማለት፥
ይመጣል ይዞ ውርደት፤
ሌላው ሲቸገር ሲያየው፥
ባዘነ ሰው ለሰው።
		-- አምኃ አሰበ
%
ውሸት ያፍ ልማድ ሆነና፥
ወሬ ይነዛሉ በጐዳና፤
ማከናነብ ነው ያፍረት ባና፥
ባይናቸው መቼ አዩና።
		-- አምኃ አሰበ
%
ያለነው ድሮም ከጥንት፥
ችግርን አብሮ መግፋት፤
ማን ይጨክናል በወገን፥
ኖሮ ቢሆን አናዝን።
		-- አምኃ አሰበ
%
ለምን ልለፈው በመናቅ፥
መልስ እንዳላጣ ስጠየቅ፤
ዋናውን አሳብ ለማግኘት፥
ምንባቡን ዘለቅሁት።
		-- አምኃ አሰበ
%
ሁሉ ከሆን ሞኝ ፈዛዛ፥
ሕይወት ጣም የለው ያጣል ለዛ፤
ቤቴ ይከበር ሥርዓት ላውጣ፥
ሰው አልይ እንዳይመጣ።
		-- አምኃ አሰበ
%
በዚህ ዓለም ላይ ሰው ሲኖር፥
አያስፈልግም መቃቃር፤
ሰላም ለማስፈን በሁሉ አምባ፥
ነገር ውስጥ እንዳይገባ።
		-- አምኃ አሰበ
%
ዛሬ ነገ ስል በቀጠሮ፥
ገንዘቤ አለቀ ተመንዝሮ፤
አልመጣልኝም ፈልጌው፥
ጉዳዬን የያዘው።
		-- አምኃ አሰበ
%
በሞቃት አገር የሚኖር፥
ብርዱን ዝናቡን አይደፍር፤
ጥሩ ምክንያት ሆነልህ፥
ክረምቱስ እያልክ ቀረህ።
		-- አምኃ አሰበ
%
ከክፉ ሰው ጋር መዋል፥
ትርፉ ውርደት ነው መቅለል፤
ካልጠፋ ጥሩ መልካሙ ቃል፥
ነገር ይወረውራል።
		-- አምኃ አሰበ
%
ዕውቀት ለማግኘት መጣር፥
የሚያስፈልግ ነው ዘወትር፤
ግዴለሽ ሆና ብትሰለች፥
አንዱን ባላጠናች።
		-- አምኃ አሰበ
%
ለሰው ልጅ መድን ዋስትና፥
ሥራ መሥራት ነው የሚያቃና፤
ለፍርድ እንዳልቀርብ ለኵነኔ፥
ለቅሜ አልሮጥም እኔ።
		-- አምኃ አሰበ
%
ሐሞተ ቢሱ ልበ ሙቱ፥
የሚያሳዝን ነው ሕይወቱ፤
ሠርቶ መጠቀም ሲገባው፥
እንዴት ከጀለ ሰው።
		-- አምኃ አሰበ
%
ሲከሠት ጭንቀት መከራ፥
መመከት ያሻል በየተራ፤
ታውቆ የለም ወይ በጊዜው፥
ለኛ አሳብ ያልሆነው።
		-- አምኃ አሰበ
%
ራሱን ወዳድ አድኃሪው፥
ከጥቅሙ ወዲያ የለም ሰው፤
እርምጃው ታይቷል ሲገለጥ፥
ለማ ዕለትለት ሲሮጥ።
		-- አምኃ አሰበ
%
ባይነት በጥራት ተመቻችቶ፥
የምግብ ዓይነት ተዘጋጅቶ፤
ጊዜ እንዳይወስድ ሳይሰለች፥
ምነው ዓሣ አይመች።
		-- አምኃ አሰበ
%
የደጋው ሰው ቆላ ወርዶ፥
ሙቀት አይችልም በተለምዶ፤
ብዙ ሰው ቀረ ከመንገድ፥
ክርር እያለ ሲሔድ።
		-- አምኃ አሰበ
%
ትንሽ ትልቁ አይመከር፥
መጥፎ ልማድ ነው የሚያሳፍር፤
ምንድን ነው መጠጥ ስካር፥
ተንገዳግዶ ዘወትር።
		-- አምኃ አሰበ
%
በጎጃምና በጎንደር፥
በሥራ ምክንያት ስዟዟር፤
እግሬ አልረገጠው አላየ ዓይኔ፥
ከእስቴ አልደረስኩም እኔ።
		-- አምኃ አሰበ
%
ሁሉ ተሟልቶ ስዳር፥
ዘፈን እስክስታው አይቀር፤
ዘመድ ወዳጄን አይክፋው፥
ወጌ አይቀርም ምነው።
		-- አምኃ አሰበ
%
ከኅብረተሰብ ተለይቶ፥
መኖር አይቻል ሁሉ ሞልቶ፤
ማወቅ አለበት ጥቅሙን፥
አይጥላ ሰው አይሆን።
		-- አምኃ አሰበ
%
ለሚያስፈልገን ለቤታችን፥
እንዲሟላ ነው ጥረታችን፤
ጠቢብ ብልሁ መቼ ተኛ፥
ገንቦ አይቸግረን እኛ።
		-- አምኃ አሰበ
%
ሁሉም ሲረዋረዋጥ በየሥራው፥
በምርት ውጤት ነው የሚኰራው፤
ማሩ አላለቀ ከቀፎው፥
ሰም አይርቀን ምነው።
		-- አምኃ አሰበ
%
ጕልበቱ ዘዴው ተቀናጅቶ፥
የሚያስፈልገው ተመቻችቶ፤
አይወሰንም ምርታችን፥
የወር ያመት ሳይሆን።
		-- አምኃ አሰበ
%
ባጓጕል ባህል መታሰር፥
ለውድቀት ሆኗል ምስክር፤
መሥራት ብቻ ነው እምነታችን፥
ክፉው በዕጣ አይመጣብን።
		-- አምኃ አሰበ
%
የሁሉም ዕድገት የሚሠምረው፥
ባመቺ ስፍራ ሲካሔድ ነው፤
ለመለማመድ ለመሠልጠን፥
አለሜዳ ኳስ አይሆን።
		-- አምኃ አሰበ
%
በተቃጠርነው ሰዓት፥
አልዘገየንም በስሕተት፤
አይመጣብንም የሚያስወቅስ፥
እስከ ጠበቅን ድረስ።
		-- አምኃ አሰበ
%
የሥነ ጹሑፍ እድገቱ፥
እንዲህ ሲያምር ነው ውጤቱ፤
ይዘቱ ሳይሆን ጐባጣ፥
ልቡ ወለዱ ተዋጣ።
		-- አምኃ አሰበ
%
ሰዓት አክብሮ መገኘት፥
ሁሉን ያድናል ከክስረት፤
ተቆጪ የለው የወቀሰ፥
ማለዳ የደረሰ።
		-- አምኃ አሰበ
%
ለሕይወት መድን ዋስትና፥
ጥንቃቄ ነው የሚያዝናና፤
ከመርዘኛ እባብ ለማምለጥ፥
ካብ ስር አትቀመጥ።
		-- አምኃ አሰበ
%
የዕውቀት መለኪያው ሚዛኑ፣
ታግሎ መሥራት ነው ሲፈተኑ፣
መልሱ ሲጠየቅ በይፋ፣
የሚሉት እንዳይጠፋ።
		-- አምኃ አሰበ
%
ሰውን ከሰው ጋር የሚያስማማው፣
በተናገረው ሲገኝ ነው፣
ችላ አትበለኝ እባክህ፣
እንዲያ ምነው ብዬህ።
		-- አምኃ አሰበ
%
ሰውን ያኰራል በእውነት፣
ሁሉን አሟልቶ መገነት፣
ጊዜው እንዳይሄድ በመሽከርከር፣
አለ ፋስ አልቸገር፣
		-- አምኃ አሰበ
%
አጥጋቢ ውጠት የሚገኘው፣
ሁሉም በኅብረት ሲሠራ ነው፣
አደገ ምርቱ ተከመረ፣
ዛሬም እንዳምና አማረ።
		-- አምኃ አሰበ
%
በያዙት ሙያ መጠንከር፣
ትልቅ ተስፋ ነው ለሀገር፣
ወሬኛ አትሁን እንዳትወድቅ፣
አጥና እኛ አለን ዕወቅ።
		-- አምኃ አሰበ
%
በያጋጣሚው ስናየው፣
የሰው ልጅ ባሕርይ ብዙ ነው፣
እንደዚህ ነዋ መፈልሰፍ፣
እየጠጡ መጽሐፍ።
		-- አምኃ አሰበ
%
የሰውን ችግር ለመፍታት፣
አስጨናቂ ነው ለጠበብት፣
በሽታው ሆኖ የረቀቀ፣
አስም ጤና አስጨነቀ።
		-- አምኃ አሰበ
%
ውጤት እንዲያምር ለፍቶ ደክሞ፣
መዘጋጀት ነው አስቀድሞ፣
ሁሉም ይቅረቡ በየተራ፣
ተመቻችተው ለሥራ።
		-- አምኃ አሰበ
%
መታፈርና መከበር፣
በወሬ አይደለም በነገር፣
እንዲያው በባዶ ሳልኵራራ፣
ሕይወቴ ታለች ልሥራ።
		-- አምኃ አሰበ
%
የሚያዋጣውን ለማግኘት፣
መመርመር ያሻል በጥልቀት፣
ለሁሉም መብቱ ሲሰጥ፣
ተመላመል አማርጥ።
		-- አምኃ አሰበ
%
ለምንፈልገው ጉዳይ፣
ሁሉ ሰው አይደል ሲታይ፣
በቅድሚያ ዕወቁ የሚታመን፣
ለማንም አደራ አይሆን።
		-- አምኃ አሰበ
%
የእግረኛ መንገድ ተለይቶ፣
መስመሩ ይታያል በጣም ጐልቶ፣
አደጋው አይደርስ በመንገድ፣
ዳር ወጥቶ በሚሔድ።
		-- አምኃ አሰበ
%
በምድብ መስመር ክልላችሁ፣
እናንተ እስከ የት ናችሁ።
		-- አምኃ አሰበ
%
የሚጐዳህን ቀድመህ ዕወቅ፣
ተው እስቲሉህ አትጠብቅ።
		-- አምኃ አሰበ
%
ይታወቅ እንጂ ክፍያው፣
ለሰው የሚደርሰው።
		-- አምኃ አሰበ
%
እንዳልረዋረዋጥ በጊዜው፣
አጣ አላልከኝ ምነው።
		-- አምኃ አሰበ
%
ችግር አይኖርም የሚወራ፣
ሰው ሆን ብሎ ከሠራ።
		-- አምኃ አሰበ
%
እስካሁን ድረስ ያለሁት፣
በሥራ ላይ ነኝ ስዋትት፣
ይኸው አለሁኝ ዓለሜ፣
ከሰው ፊቴ ተቋቍሜ።
		-- አምኃ አሰበ
%
ታሪኩ እንዲህ ነው ተበጠረ፣
ሁሉን ያመሳጠረ።
		-- አምኃ አሰበ
%
ትንሽ ትልቁ ተማሪው፣
መተኛት እንቅልፍ አያምረው፣
ቀረበ ሲባል ፈተናው፣
ሁሉን አስጐረበጠው።
		-- አምኃ አሰበ
%
አሳቡን ሰው ላይ የሚጥል፣
መናደዱ አይቀር ሲታለል፣
የተማመንኩት ሸሸኝ፣
አላፊ አልሆነልኝ።
		-- አምኃ አሰበ
%
አሳብ ምኖቴ እንዳይባክን፣
ዘመኔ ሰላም ይሁን።
		-- አምኃ አሰበ
%
ራሱን ይቻል በጊዜው፣
በማቲ ያላጀበው።
		-- አምኃ አሰበ
%
ታውቀኝ የለም ወይ እንዳልምል፣
በውሸት ሙት አልል።
		-- አምኃ አሰበ
%
የበሽታ ዓይነት መቼ ጠፋ፣
ሲዛመት ሲሔድ ሲስፋፋ፣
ያስፈራል መሆን ሕይወት አልባ፣
በሕዋሳት ሲራባ።
		-- አምኃ አሰበ
%
አሳይተናል ለባላንጣ፣
አድቀን እንዳይመጣ።
		-- አምኃ አሰበ
%
ቀንና ዘመን መቍጠር፣
መቼ ያወጣች ከችግር፣
ቀረ መፋዘዝ ከጊዜው፣
አመልጥ አለና ሰው።
		-- አምኃ አሰበ
%
የያንዳንዱን ስም በዝርዝር፣
ማንበቡ ያደክማል መደርደር፣
ሰዓቱ እንዳይሔድ ጊዜው፣
በቍጥር ጥራቸው።
		-- አምኃ አሰበ
%
ያየር ንብረቱ ሲለዋወጥ፣
ምንም ምርት አይኖር የሚጨበጥ፣
ማጠናከር ነው መስኖውን፣
አሳብ ዘርቶ እንዳይሆን።
		-- አምኃ አሰበ
%
መልካም ስም ዝና ማግኘት፣
ትልቅ ዕድል ነው በውነት፤
መንከባከብ ነው ግዴታችሁ፣
የሰው ሰው ነው ብላችሁ።
		-- አምኃ አሰበ
%
ንገረን በሉ ልንገራችሁ፣
ኧረ ሰው የታያችሁ።
		-- አምኃ አሰበ
%
ጃንጥላ ሳንይዝ ወጥተን፣
ወዴት እንግባ ሮጠን፤
እንዴት ምንኛ ተሞኘን፣
ይዘንብ አልመሰለን።
		-- አምኃ አሰበ
%
እሳቱ ቀርቦ በገል፣
ዕጣኑ ይታያል ሲንቧለል፤
ልማድ ሆነና ስሜት፤
በሚጨሰው መርካት።
		-- አምኃ አሰበ
%
በየመጠጥ ቤት ማምሸቱ፣
ደስ ደስ ይላል በየዕለቱ፤
ውርደት ክስረቱ ለገባው፣
ደጉ መራቁ ነው።
		-- አምኃ አሰበ
%
ትንሽም ሆነ ትልቅ ሰው፣
አቤት ነው መልሱ ለጥሪው፤
የዛሬውንስ አልፈንሃል፣
ወይ እንዳትል ነግረናል።
		-- አምኃ አሰበ
%
አውቅበታለሁ በኑሮው፣
በሚሆንልኝ በማውቀው፤
አልጨነቅም ተወዝፌ፣
በኖራ አለሁ አትርፌ።
		-- አምኃ አሰበ
%
መረጃ ታሪክ ለመሰብሰብ፣
በምርምር ነው በመጠበብ፤
አመቺ ጊዜ ከሌለን፣
ላላማ ጥናት አይሆን።
		-- አምኃ አሰበ
%
እንዳይደፈር በቅራሪ፣
ጥሩውን ላስተማሪ።
		-- አምኃ አሰበ
%
ሁሉን በወሬ መስማት፣
አይስተካከል ከማየት፤
እንድታምኑልኝ ያልኳችሁን፣
እዩት እዩት ሥራውን።
		-- አምኃ አሰበ
%
መቼ እሰጥ ነበር ልቤን፣
እኔ ለእሷ ባልሆን።
		-- አምኃ አሰበ
%
በእጄ ላይ አለ በመዝገብ፣
ዘሬ ያላየው ገንዘብ።
		-- አምኃ አሰበ
%
ብከራከራት ባይመስለኝ፣
ምነው ሸዋ አለችኝ።
		-- አምኃ አሰበ
%
ቶሎ ቶሎ ፃፍ ቶሎ በል፣
ባንድ መስመር አትዋል።
		-- አምኃ አሰበ
%
አይታይብኝ መብረክረኩ፣
ከነገ ሥጋት ካለፍኩ።
		-- አምኃ አሰበ
%
የሚኖርብኝ ጥርጣሬ፣
ሲገላለጥ ነው ድንበር አጥሬ፤
ዙሪያው ሲጠበቅ ሲከለል፣
ምን ይመጣል ልበል።
		-- አምኃ አሰበ
%
እንዲህ ነው እንጂ ትምህርት፣
ሁሉን አፍ ሲያስከፍት።
		-- አምኃ አሰበ
%
በፍቅርሽ ዙሪያ ቢተያዩ፣
በስምሽ ነው ጉዳዩ።
		-- አምኃ አሰበ
%
ምን አፈዘዘኝ እያየሁ፣
መቼ ባሳቤ አለሁ።
		-- አምኃ አሰበ
%
ችላ ማለትን አብዝተሃል፣
ተቀስ ቀስ ምን ይገኛል።
		-- አምኃ አሰበ
%
የሆነው ሆነ አይቈጫችሁ፣
ማካካሻ አገኛችሁ።
		-- አምኃ አሰበ
%
መቃጠል አይቀር መንገብገብ፣
እዬዬ ለገንዘብ።
		-- አምኃ አሰበ
%
የንግዱ ሥራ እንዳይጠብ፣
አስፋፋ አለህ ገንዘብ።
		-- አምኃ አሰበ
%
እንዴት ደፈረኝ አትበለኝ፣
ፍትፍትህን አጕርሰኝ።
		-- አምኃ አሰበ
%
የፍቅሩ ግለት እያየለ፣
ያልተዋዋሉት የለ።
		-- አምኃ አሰበ
%
መቼ ይጠፋል የሚዳኝ፣
ከሁሉም ሰው መዛኝ።
		-- አምኃ አሰበ
%
ሁሉም ሰው ባይሆን እያንዳንዱ፣
በሌላው አይቀር መወልገዱ፤
ለማያስቸግር ለቀናው፣
ክፋቱ ነው እምቢ ያለው።
		-- አምኃ አሰበ
%
ውስጡን አውቀነው ጉዳዩን፣
ባንድ ቀን ጀንበር እንዳይሆን፣
ለሁሉም በቃ ተወሰነ፣
በማደራችን ሆነ።
		-- አምኃ አሰበ
%
እብደት ካልሆነ በሽታ፣
በሚያየው ሁሉ የሚምታታ፤
እንዲያው በሜዳ ባልሆነው፣
ነገር አይሻ ሰው።
		-- አምኃ አሰበ
%
ምንም ቢከፋኝ ተረብሼ፣
ላንቺ መቼ ተንፍሼ።
		-- አምኃ አሰበ
%
መድረክ ላይ ሆኜ ሲያዩኝ፣
ተውኔል አልሆነልኝ።
		-- አምኃ አሰበ
%
የሰው ልጅ ዕድገት ፍልፍስፍና፣
ጥረት ሲኖር ነው የሚቃና፤
ምንም ማረፍ አለ ለደቂቃ፣
ሰው ለመሆን ካልበቃ።
		-- አምኃ አሰበ
%
የሰው ልጅ ሁሉ መጐዳት፣
አለመማር ነው በጥልቀት፤
አገር እንዳትኖር ያለ ተስፋ፣
ያ ንቁ ሰው እንዳይጠፋ።
		-- አምኃ አሰበ
%
ካልተረዋረዋጡ ባሉበት፣
መዘጋጀት ነው ለውርደት፤
የምንፈልገው ሳያመልጥ፣
ከሰው ፊት ነው እምሮጥ፣
		-- አምኃ አሰበ
%
የንግዱን ዓለም ስናየው፣
የተዛባ ነው ደረጃው፤
ዋጋውን በጣም ከመከመር፣
አቅርቦ ነው መናገር።
		-- አምኃ አሰበ
%
ብቻ ለብቻ የሚሆን፣
ላሳብ ይከብዳል ሲመዘን፤
ምንም መንገዱ ቢርቅ፣
ሰው ካለ አይታወቅ።
		-- አምኃ አሰበ
%
አቅምን አይቶ ለመኖር፣
አያስፈግም ማማከር፤
በየቀጠሮው መጓተቱ፣
ከሶ አልሆነ ሙግቱ።
		-- አምኃ አሰበ
%
ለሰው ለንብረት ዋስትናው፣
ሲጠናከር ነው ከለላው፤
አላፊ አግዳሚው አይደፍርሽ፣
ባጥርሽ ነው የተከበርሽ።
		-- አምኃ አሰበ
%
አልሔደልኝም ሥራው፣
ዛሬ አልሆነልኝ ምነው።
		-- አምኃ አሰበ
%
አንዱ ለሌላው ካላሰበ፣
ሁሉም ይሆናል የጠበበ፤
አስፈላጊ ነው ማስረዳት፣
ያልታየውን ጥፋት።
		-- አምኃ አሰበ
%
ጊዜና ቦታ ማመቻቸት፣
አስፈላጊ ነው ለውይይት፤
ይቅር ልተወው ዝርዝሩን፣
ሁሉን ባወሳ አይሆን።
		-- አምኃ አሰበ
%
ሌላ ቀጠሮ ሳንይዝ፣
ለመገላገል ከመዘዝ፤
ሳያበዙብን መደገግ፣
አይነገ አላሉም ደግ።
		-- አምኃ አሰበ
%
ፍቅርዬ አንቺዬ የምለው፣
ብሬን በማንጠፍ ነው።
		-- አምኃ አሰበ
%
ካጠገብ ርቆ ሲሔዱ፣
ያነፋፍቃል መዋደዱ፤
ሥጋት አለቁ እንቅልፍ አጥተው፣
ወሬዋ ጠፋ ብለው።
		-- አምኃ አሰበ
%
ሁሉም በሥራው ካልበረታ፣
መኖር አይችልም እያምታታ፤
መሰለኝ እብደት ቅዠት፣
ሁሉን ከሰው ማለት።
		-- አምኃ አሰበ
%
ዓይን ላወጣ ባላጋራ፣
መተኛት የለም እያቅራራ፤
የመጣው ይምጣ የሆነው፣
ገንዘብ ነው እሚወጣው።
		-- አምኃ አሰበ
%
የሩቅ ነውና ዓላማችን፣
እንቅልፍ የለንም በጊዜያችን፤
ሥራ ፈት ሰው አይጠቅመን፣
እዚያው እዚያው አይሆን።
		-- አምኃ አሰበ
%
አሳብ ላይ ሆኜ ቢደላኝ፣
መች ገላ ቢሆነኝ።
		-- አምኃ አሰበ
%
አዲሳችን አይደል ጠላት ማሳፈር፣
እንደጋግማቸው በሚያውቁት ብትር።
		-- አምኃ አሰበ
%
ፍቱን መድኃኒት ነው ሁሉም ይመስክር፣
እከክህ ይራገፍ ላትጠጣ ድፈር።
		-- አምኃ አሰበ
%
ገንዘብ በግርግር እንዳይጎድልብን፣
ላቈጣጠራችን አሁን ተመቸን።
		-- አምኃ አሰበ
%
ዛሬ ነገ ሲባል ይራዘማል ቀን፣
ልጻፍለት አምጣው ማስደገፊያውን።
		-- አምኃ አሰበ
%
በንዳድ ሲቃጠል መተንፈሻ ሲያጣ፣
እርካታው እጥፍ ነው ጥም ጥሙን ሲወጣ።
		-- አምኃ አሰበ
%
ጠላቶቿ ሁሉ ያውጡ እርማቸውን፣
ምን አጣች ኢትዮጵያ አስፋፍታ ሁሉን።
		-- አምኃ አሰበ
%
ሁሉም መሣቂያ ነው ጊዜውን ሲስት፣
ብትር ቀን አያምርም ለሚመለከት።
		-- አምኃ አሰበ
%
ብቸኛ በመሆን አይኖርም ዕድገት፣
ተሰው ዋሉ እንዲህ ነው ጥቅሙን ዕወቁት።
		-- አምኃ አሰበ
%
ሁሉም በሥራው ነው ታይቶ እሚመዘን፣
ነቃ በል አትፍዘዝ ገርሳማ አትሁን።
		-- አምኃ አሰበ
%
ካሁን ያሳስባል እንቅልፍም አይኖር፣
ባለም ጥበት ችግር እንዳይፈጠር።
		-- አምኃ አሰበ
%
የወይን ጠማቂዎች ውድድር ይዘው፣
ተቃና ነው ምርጫው የሚጀምረው።
		-- አምኃ አሰበ
%
አንዱ ያንዱን ጕልበት ሳይበዘብዘው፣
እንዲያ አምርተው ይታይ ይኸ ነው ተስፋው።
		-- አምኃ አሰበ
%
ለጥናቱ ሥራ ጊዜው እንዳያንስ፣
ውጤቱ እስኪታወቅ ሔደ ኅዳር ድረስ።
		-- አምኃ አሰበ
%
አስተካክሉት እንጅ ግጥሙን ከዜማው፣
ከቃሉ መጕደል ነው የሚሰበረው።
		-- አምኃ አሰበ
%
ተስፋ አይስቈርጥም ይኸ ብርታታችሁ፣
የጐደለ የለም እንዳምናችሁ ናችሁ።
		-- አምኃ አሰበ
%
ጠላት አላወቀም ታሪካችንን፣
እናስረዳዋለን እየተረተርን።
		-- አምኃ አሰበ
%
የተንቀዠቀዠ መጐዳት ነው ትርፉ፣
የሚድን አይመስልም ሲሮጥ ባደፋፉ።
		-- አምኃ አሰበ
%
ከንቱ ነው መቅነዝነቅ መሮጥ እንዳሻው፣
ላደጋ መጋለጥ ጉድባ አልታያቸው።
		-- አምኃ አሰበ
%
ማጥናት ይገባናል የምንሠራውን፣
በማይቻል መንገድ አፍላሹ ላይሆን።
		-- አምኃ አሰበ
%
አልጠግባይነት መቼም አልተዋችሁ፣
ምነው እንዲህ ሆነ ለምን ተፋጃችሁ።
		-- አምኃ አሰበ
%
ትንሽ ሰው ይመስላል ቁመናውን ሳየው፣
ሞልቷል በየቤቱ ነገር ያከረረው።
		-- አምኃ አሰበ
%
ይወቁ ይጠንቀቁ እናስተምራቸው፣
ሥቃይ እንዳይገቡ በሳተ አፋቸው።
		-- አምኃ አሰበ
%
ሥራ እንዳይበደል ጊዜ እየባከነ፣
በግዴለሽነት ልቋፍ መቼ ሆነ።
		-- አምኃ አሰበ
%
ቤትህ ሳይመረግ እያየሁት ባይኔ፣
በማላጠፍ አለሁ ምን አስዋሸኝ እኔ።
		-- አምኃ አሰበ
%
ምን ያስጠይቀኛል ወተት የሚሸጥ፣
ላም አላየሁ እኔ በግቢያችሁ ውስጥ።
		-- አምኃ አሰበ
%
አማረ መንገዴ ልቤ ረጋልኝ፣
ጭንቅ እንዳይደርስብኝ አጥርተውልኝ።
		-- አምኃ አሰበ
%
የተባይ ምሽግ ነው የሰው ልጅ መቅሠፍት፣
ያ ፍራሽ እንዳይገባ ወደዚያ አቃጥሉት።
		-- አምኃ አሰበ
%
አፍሬ አልተመለስኩ ዘንድሮስ ቀናኝ፣
እስከ ዛሬ ድረስ ተራ ሳይደርሰኝ።
		-- አምኃ አሰበ
%
ያይን ግዳይ ጥለው ለተመልካቾች፣
ልብ ይመስጣሉ አዲስ አበቦች።
		-- አምኃ አሰበ
%
የተጨበጠ ነው ድርሻዬ አይምታታ፣
መች ይቀርብኛል የማታ የማታ።
		-- አምኃ አሰበ
%
የተፈጥሮን ችግር ለማጥፋት ደብዙን፣
እስከምታሸንፍ ተቸገርክ አሁን።
		-- አምኃ አሰበ
%
ጠላትህ በኵራት በትዕቢት ሲጀነን፣
እንደዚህ ነው መልሱ አሳየው እጅህን።
		-- አምኃ አሰበ
%
ሊጥለን ሲታገል ሁልጊዜ ሲዋትት፣
አሁን ወዴት ይግባ እንዲያ የሆነ በፊት።
		-- አምኃ አሰበ
%
ባለደራነቱ ተሰጥቶናል ለእኛ፣
ያው ደልድሉ ብለን አንሆንም ዳተኛ።
		-- አምኃ አሰበ
%
እንደዚህ ነው ፍጥነት ነቅቶ መራመድ፣
አሰባብሮ መጣ ጥምጥሙን መንገድ።
		-- አምኃ አሰበ
%
በፋኖሱ ብርሃን ምንም አይለይ፣
ማሾ ካለ ይውጣ ለሁሉ እንዲታይ።
		-- አምኃ አሰበ
%
የማይገኝ የለም በገበያው ቀን፣
አለ አዋሽ ከችግር ያድናል ሁሉን።
		-- አምኃ አሰበ
%
እንዳትዘነጉ መረዳዳቱን፣
በቁሙ እንዳይጥለው አውርዱት ሸክሙን።
		-- አምኃ አሰበ
%
የራስ ሲሟላ ነው ከሌላ ውሕደቱ፣
ከንቱ መታከት ነው አብሬ ማለቱ።
		-- አምኃ አሰበ
%
ተምረህ ላገርህ ጠላት እንድትገፋ፣
ታገል እንዳትወድቅ አጥንተህ አይጠፋ።
		-- አምኃ አሰበ
%
ለራስ ጥቅም ዝርፊያ የሚረዋረዋጠው፣
ሲጣል አይደለም ወይ ቍርጡን ያወቀው።
		-- አምኃ አሰበ
%
ኢትዮጵያ ብርቱ ናት አትሰጥም እጅዋን፣
አንድ ዕዳ ተወጣች ያስጨነቃትን።
		-- አምኃ አሰበ
%
ሰላም ነው ለሰው ልጅ የሚያረጋጋው፣
ነገር እያኘከ አይልከፍ ምነው።
		-- አምኃ አሰበ
%
ካልተሠራ በልክ የወርቅ ቀለበት፣
ችግር ያስከትላል እንዳይገባ ጣት።
		-- አምኃ አሰበ
%
በግል ስሜት ደስታ በመወጣጠር፣
ለማንጋት ፈለጉ ሰክረው በማደር።
		-- አምኃ አሰበ
%
አሁን ብርሃን ወጣ ቀረበ ታየኝ፣
እስከ ዛሬ ድረስ ያጠራጠረኝ።
		-- አምኃ አሰበ
%
የሁሉም ዓይን ሳይቀር ሲዞር እየቃኘ፣
እውነቱ አይካድም ታይቶ ታልተገኘ።
		-- አምኃ አሰበ
%
የሰው ልጅ ቁም ነገር ቃሉን ማክበር ነው፣
እንዳይዋረዱ ማላ ገጥግጠው።
		-- አምኃ አሰበ
%
ለሥራ ሲመደብ እያንዳንዱ ወር፣
ምን ጥር ነው ገና አንሰንፍም ሳይበር።
		-- አምኃ አሰበ
%
ምንም ይሁን ምንም ገና ሳያውቀው፣
በመንገድ ይጋጫል ወሬ የሚያስሮጠው።
		-- አምኃ አሰበ
%
ባንድ ጊዜ አንሡት ጭነቱን ጓዙን፣
በሰው ተመላልሶ የሚመጣውን።
		-- አምኃ አሰበ
%
በጣም ያስቸግራል በንባብ መግለጹ፣
ተናቱ እስቲታወቅ ተለይቶ ቅርጹ።
		-- አምኃ አሰበ
%
አጭበርባሪ አንሻም የሚያምታታብን፣
ዋጋ እንዳያጣብን አዋዋላችን።
		-- አምኃ አሰበ
%
ድሃውን ከሀብታም ለይተሽ ሳትመርጪ፣
አንች ባለም ሁሉን አስተካክለሽ ስጪ።
		-- አምኃ አሰበ
%
እናት ኢትዮጵያ ሐሳብሽ አይባክን፣
ሰላም ነሽ ከፊትሽ የለም የሚደቀን።
		-- አምኃ አሰበ
%
ያሰብነው ዓላማ ግቡ ሲተለም፣
አያሸንፈንም በሥራ ላይ ጥም።
		-- አምኃ አሰበ
%
ኢትዮጵያ ለሀብቷ ንቁ ናት ከጥንት፣
አጥብቃ ይዛለች እንዳይጠፋባት።
		-- አምኃ አሰበ
%
በራስ መውደድ ግፊት እየሮጣችሁ፣
አልሆነላችሁም ክስም ብላችሁ።
		-- አምኃ አሰበ
%
በኃላፊነት ላይ አይሆንም ከርፋፋ፣
ዝምታው ያስጠቃል ተቆጪ እንዳይጠፋ።
		-- አምኃ አሰበ
%
ስለማይፈቅድልን የጤና ሞያችን፣
እድፍ የሚደብቅ አይሆንም ልብሳችን።
		-- አምኃ አሰበ
