%
እንጨት እንደርሷ ዝናብን ከመቀበል
ከበታቿ ያረፉትን ሴቶች ሁሉ አዳነች።
		-- ዘገብረ ስላሴ ክንፉ (መምህር ዘኤልያስ)
%
የአህያ ውርንጫ በሃ እንዳትኖሪ 
የአፍሽ ምግብ የሆነ ሳርን ይዘሽ ጩኸትን ተማሪ፤
በአፍሽ ምግብ ሳር ጠላት! ሃ ይሸነፋልና።
		-- ዘጥሩነህ (አለቃ፡ዘቦታ ኪዳነ ምህረት)
%
ለሳኦል ያለቅስለት ዘንድ
ሳሙኤል የአዘንን መንገድ ሄደ፤
ርሱው ንጉሱ ሳኦል ንጉስ አልሆነምና።
የዚህና የዚያ ሰማእት ጊዮርጊስ! ለዲማ ደብር ቤትህ እንደርሱው 
ልቅሶን ታደርግ ዘንድ ተገቢ ነው፤
በወርቅ ቀፀላዋ ፈንታ በራነት በርሷ ላይ ወጥቷልና
ዲማም (አናትም) ዲማ አልሆነችምና።
		-- ዘጓሉ (ቄሰ ገበዝ ዘዲማ)
%
ሰፊ ባህር/መቈረጥን
በአንድንነት ለመዋኘት
ሃዋርያ ቶማስና ሊቅ ቶማስ በወረዱ ጊዜ
አንዱ ቶማስ የዚህ ግርማን አልፈራም፤
እጅንና እግርን ለመጣል ፈፅሞ ደርሷልና
በዚህና በዚያ ለመዋኘት ስራ ግን
ሁለተኛው ቶማስ አልሰለጠነም፤
ገና አቅማዳውን አልፈታምና።
		-- ቶማስ ሐዋርያ
%
አበባ አይንን ታስደስታለች፤
የዮሃንስ መንግስት/ወይንም የጨለማ አለምን እንደርሷ ታስደስታለች።
%
ገብረ ስላሴ! የሰጠኸኝ ምድር የበሽታዋ
ብዛት በረከት ከበሽታዋም አልዳነችም
መንግስተ ሰማይ/ ስፋቷ ሰናፍጭን ትመስላለችና
አላድ/ ቁመቷም መዳፍ ያህላልና
የምግብ እህልንም አታበቅልም
ቀላድ (ገመድ) ጣዮች ህዝብ በርሷ ላይ ስለሄዱ።
የነገርኩህስ በሽታዋ ይቅርና 
የሎጥ ሚስት ሁለንተናዋ የውጭ ድንጋይን ሆነች
በዚችም መሬት ደስታን እንዳላደርግ
ራሄል ዳርቻዋ በፈረሶች መሮጫ ተቀበረች።
		-- ዘወልደ ጊዮርጊስ (ሊቀ ጠበብት)
%
አብ በስጋ ቁራጭ ኤልያስን ሸነገለ
በአንድ በግም ሹም /አብርሃምን ሸነገለ
በእኛ ዘንድ ግን ፍቅሩ/ወርቅን ባረባ ጊዜ
ለልጁ አላዘነም፤ ለሁላችን ቤዛ አርዷልና።
		-- ዘሀብቴ (ደብተራ ዘሽንኩርት ሚካኤል)
%
አለም ሁሉ
ብዙዎች እየተገዙ በፊቱ ይሰግዱ ዘንድ
እርሱ ራሱ በፈለሰፈው ያምናል ይገዛልም
ይህንንም ነገር ለመመልከት እስራኤል ይፈሩ ዘንድ ሙሴ ፈጣሪውን
ፈለሰፈ(ወደደ)
ፈጣሪም እርሱን ፈጠረ (ወደደ)
		-- ዘተዋነይ
%
ወልደ አብ
የወርቁ ጽዋን በላዩ ላይ እያፈሰሰ
እጁ የደረቀች ድሃ ሰውን ይፈውሰዋል፤
ትርጓሜ/አለምንም በንግግር እርሱ በፈጠረ ጊዜ
የቃሉን ሞገስና የንግግሩን ጣእም የአፉንም ቅልጥፍና በጉባኤው
ይሰሙ ዘንድ ህዝቡ ይጨናነቃሉ።
%
በኢዮስያስ ፋሲካ
በሬዎችንና በጎችን ያረዱ ሰዎች
ለማግስቱ አላተረፉም በዚያው ጊዜም በሉም፤
በፋሲካችን በግ ግን አንድ ሲሆን
ሁለንተናው ዛሬ ይበላል፤
በነጋውም እንደዚያው ይገኛል።
%
እስራኤል ትንሽ
የብርሃን ቅንጣትን በፊቱ
ማየትን ቢፈሩ በበፍታ (ነጭ ልብስ) ፊቱን ይሸፍን ዘንድ ሙሴን 
ለመኑት፤
ዛሬ ግን ብርሃኑ እንደርሱ ካልሆነ ዘንድ
የሙሴ ጌታ ክርስቶስ ከርሱ ጋር አብረው ላሉት
ፊቱን በምን ይሸፍን?
እርሱን ማየትን እስኪሳናቸው ድረስ
ልብሱ እንደ መብረቅ በርቋልና።
		-- ዘአድማሱ ጀንበሬ (መልአከ ብርሃን)
%
የፅዮን ጠጅ አሳላፊዎች 
ምሳ ሊበሉ ለተቀመጡት በወይን ውስጥ ውሃን ይቀላቅላሉ
እያለ ነቢይ እንደገሰፃት
የነቢይ ጩኸት በጆሮዎቻቸው ቢሰማ
የወልድ ጠጅ አዳዮች (ተአምሮች) ከጠጅ አዳይነት ነውር ይኖር 
ዘንድ፤
በውሃ ውስጥ ወይንን እየቀላቀሉ
የጣፈጠ ወይንን ለተቀመጡት ቀዱ።
		-- ዘአድማሱ ጀንበሬ (መልአከ ብርሃን)
%
ወደኤርትራ የመጣ ፈርኦንን
መልአክ አያባርረውም ከውስጡም አያወጣውም፤
ሐዋርያው ዳታን ወደገባበት
በምድር ልብ ውስጥ ከእርሱ ጋር ይገባልና
የውስጥንም አውጪው ሲሆን
የውጪውን ፈርኦንን ሚካኤል አግቢው ነውና
ሰውን ወዳጅ ባህርም የግብፅ ሰራዊት ወታደሮችን
ከምድር ከፍ ካለ በሁዋላ ወደእርሱ ይስባል፤
በትህትናውም ሁሉን ከፈፀመ በሁዋላ
ወደቀድሞ ኑሮው ተመልሶ ገባ።
%
የቢታንያ ድንጋይ በሆሳእና ፊት
የይሁዳ ምርኮ/ምስጋናን ከህፃናት ጋር ይካፈላል፤
ፈጣሪ/ አባቱን መጥራትንም ቀድሞ ሳያውቅ
የአይሁድ ህዝብ ሃይልን (መሳሪያን) ይቀበል ዘንድ
ህፃን /የቢታንያ ድንጋይ አፉን ከፈተ፤
መንግስት /የልብ ጥበብም
ከኤፍሬም ባእድ በጊዜው ትጠፋለች።
እርሱ መስቀል ያለው ሆሳእና/ካህንም
ችንካሮችን ሊባርክ እጆቹን ዘረጋ
የተባረኩ የሆኑ ምእመናን/ችንካሮቹም
ደሙን ከነስጋው መቀበልን ተቀበሉ።
		-- ዘወልደ ኢየሱስ (ሊቀ ጠበብት)
%
እንደሚዛን ቋት የተሰቀልህ(ክርስቶስ)! የሜዶኑ ሃማ ሚዛን
ምንህ ነው?
የጌላቡሄን ወርቅ በቀራንዮ ሚዛን ትመዝን ዘንድ
በእዝራ መቁጠሪያ የተቆጠረ ወርቅህ/ምስጋና
በሰው ሁሉና በአገሩ ሁሉ ትንሽ ነውን?
በፀሐይና በጨረቃ 
የዮፍታዬን ፍርድ እንዳትፈርድ የሰለሞንን ፍርድ ፈርደሃልና።
ግን  በአንዲት የአንዲት የፋቁሄ ጢም ምላጭ 
የዳርዮስን አራዊት ወደ ራስህ መሪ የሆነ የይሁዳን ጢም ትላጫለህ
የፋርስ ነገስታትን እጅ መንሳትን እጅ የነሱህ አሉና 
የቴቁሄልንም ፈረሶች የጫኑልህ አሉና።
		-- ዘገብረ ኢየሱስ (ቅኔ ፈጣሪ)
%
ሰማእት ጊዮርጊስና የተጠራጣሪ ሰው ልብ
እሳትና የሰፊ ዱር እንጨት ናቸው።
%
ብልህ ሆይ! የአለምን ፍቅር ፍራው፣
አለም ብትቀርብህና እሺ በጀ ብትልህ
ዶሮ እስኪጮህ ድረስ ሶስት ጊዜ ትክድሃለችና።
		-- ዘአድማሱ ጀንበሬ (መልአከ ብርሃን) 
%
የፍራት መክፈቻ ሽማግሌ የሆነ
የሃይል (አንበሳ ልጅ) ስምኦን የኢሳይያስን ቀለም ባጠፋ ጊዜ
የሙት ልጅ ሞት /ብልጣሶር መሲሁን(ክርስቶስን) ሳያይ 
የአባቱ ኢሳይያስን ቃሎች
እንቢ አለ አንልም እሺም አለ አንልም
ጨለማን ያበራዋልና
ብርሃንንም እስከወፍ ጫጫታና እስከዶሮ ጩኸት ያጨልመዋልና
እንደ ኢሳይያስም መመካትን የሚመካ የሃይል ሰው
የነፋሶች ልብሶችን አንፅቶ ከእዝራ ባህር እስኪወጣ
በአንበሳ ድምፅ ላምን እያስፈራው ነውና
አንበሳንም በላም ድምፅ ከባሮክ እንቅልፍ ያነቃዋል።
		-- ዘዘወልዴ (አለቃ)
%
ድንግል የአባቶቻችን ምሳሌ ተረዳች፤
ወሬን የተሸከመ መልአክ ገብርኤል ቃልን አልበላምና።
%
የሮምያ እንጀራ መስቀልን ለመብላት
ቃል/እንግዳ ወደ ቀራንዮ አደባባይ ቤት ገባ።
%
አብ! በታቦር የቃል ሁለተኛ ቃልን ብትሻ
የድንግል ሁለተኛ ድንግልን አናገኝልህም።
		-- ዘአፈወርቅ (መምህር ዘአክሱም)
%
ከድንጋይ የመነጨ የአቤል 
ምንጭ ውሃ/ሞት በእርሻው ትልም ይወርድ ዘንድ፤
ተክልን የለመደ በአለ አትክልት/አቢብ
ወደታችና ወደላይ ሲመላለስ ዋለ፤
ሙሴ ያስታጐለውን የህፃናት ማኅበር/ ውድቀትን
ወልድ በአመት ከፍሏልና።
		-- ዘጥሩነህ (አለቃ ዘቦታ ኪዳነ ምሕረት)
%
አባት ዘካርያስ ዝግ መሆኑ/ሸክምን 
ከማቃለሉ በፊት ቃልን ማውሳትን አልቻለም፤ 
ይህን እውነት ግን የማርያም ማህፀን አበለ(ዋሸ)፤ 
ከባድ ሸክም/መደንገልን 
ባለማቅለል ቃልን አውስቶናልና 
ስለዚህም የማውሳት ቃል 
በሰሎሜ (ብራና ፊደል) ጥርጣሬ ተሳለ (ተፃፈ)። 
ነበልባልን የጎረሰ የእንበረም ልጅ/የሰሎሜ እጅም 
ድንግል ማርያምን በመሆኗ/ተራራ ላይ
የመላእክት እሳትን የተዋሀደ 
የማርያም ማህፀን/ልምላሜን ሊረዳ ቀረበ፤ ቸልም አላለም።
		-- ዘዋሴ (አለቃ ዘድንግራ ማርያም)
%
የታችና የላይ ገበሬዎች ጨውን ግዙ፤ 
በጥቂት ጨው ሁሉ ይጣፍጣልና።
%
በሰላም/ቦታ እንጫወት ዘንድ ይገባል፤ 
ሰላም/ርስት ለሁሉ ተከፍሏልና።
%
የሁሉ ወዳጅ ተክለ ሃይማኖትን 
ምን እግር ጣለህ እያሉ የሱራፊ 
ዘመዶች/ ክንፎች በአንድነት ተቀበሉት፤ 
ከሃያ አራት የላይ ካህናት ጋር አይተውታልና።
		-- ዘምስራቅ (አለቃ ዘኤልሻማ) 
%
ራሱን ለነርሱ 
መስጠትን ቢወድ ቃል ብልፅግናው
በአይደለ ፀጋ መከራዎችን ጠራ፤ 
የእግሮች ቁመትን የቻሉ ችንካሮች/ፃድቃንም 
ሁሉ ተፈፀመ እስኪል ድረስ እጆችን
በመዘርጋት በመስቀሉ ዘንድ ቆሙ።
%
ቅርፅዋ የመንግስት ዘንግ 
የሆነ ያማረች የክህነት ዘንግ 
ከአንዱ ማርቆስ ወጥታ በመካከላችን ትኖራለች፤ 
በርሷም ጠላታችን ሁሉ ተገረፈ። 
ለሞት የሚገባ በደልንም 
ከላይኛው ሰማይ በንበድል 
አምሳያው ማቴዎስ የያዘው (የተቀበለው)
ቃሉ/ጰራቅሊጦስ በዚያ አለን።
%
የመቃብር ትል/ልጅ በቃሉ አለቀሰ፤ 
ሁሉ የሚበላ ይመስለዋልና።
%
የቻይ ጠባቂ እናት/ባለፀጋ ሆይ! ልጅሽ የሚጠብቃት
መቅደስሽ ፍየል የክረምት ጭቃን እየለየች 
በድንጋዮች ላይ ትሄዳለች።
		-- ዘአፈወርቅ ዘውዴ (አለቃ)
%
በራቡ ጊዜ አምላክን ማየት/ፍሬን 
ይመገብ ዘንድ በሾላ ላይ በወጣ በገበሬ ወገን ዘኬዎስ 
ቁመት ልክ የኑሮዬ ልክ ሆነ፤
ለጊዜ ታላላቆች እንደጥንግ (ኳስ) 
በሁሏ አለም እኔ ሆኛቸዋለሁና፤ 
እንደነርሱ እንድሆን ድልድል ካልተሰጠች ዘንድ። 
ልቤ/እመቤት ግን በእድሏ/የፃድቅ ምክር
ምስጋና/አክሊልን ተቀዳጅታ ወደ ደብር ትመላለሳለች፤ 
የጠብ ግድግዳ በመካከሏ ሳይሰራ 
የመፋቀር ጥናት/መሃላን ከእርሱ ጋር አቁማለችና።
		-- ዘወርቅ አገኘሁ (አለቃ)
%
ዮሴፍ ድንግልናን የግብፅ አውሬ ዮሴፍ
በላው ማለት እንክርዳድ በአይሁድ አንደበት ስንዴ አለ።
		-- ዘገብረ ስላሴ (መምህር ዘኤልያስ) 
%
ህዝብ ለስምኦን ባለጠጋ ቤት ተሰበሰቡ፣
ስምኦን ሰውንና እህልን ማገናኘትን ያውቃልና።
		-- ዘደለለ (መሪጌታ ዘዋሸራ)
%
አይሁድ የልኡል አምላክ ልጅን ጌታ አላደረጉትም፤ 
በበረት እየተኛ ከእረኞች ጋር ይውላልና።
%
ከመወለዱ ጊዜ/ኦሪት እስከ ሞቱ ጊዜ/ ወንጌል
የፋሬስ ወገን የኒቆዲሞስ ልብ/ሰው ይወላውላል (ይዋልላል)።
		-- ዘደስታ (አለቃ) 
%
የዮሴፍ መቃብር ለቃል (ለእግዚአብሔር ወልድ)
እንደሆነ ሁሉ ለይስሃቅ አንገት 
የተፈተለ የአብርሃም ቢላዋ/ገመድ የዱር በግ ማሰሪያ ሆነ።
		-- ዘገብረ ስላሴ (መምህር ዘኤልያስ)
%
ሰይፍ/ገበሬ
ከማረስ በጊዮርጊስ ምድር/አካል አረፈ፤
ሰባተኛዪቱ የመተው አመት በአል ናትና
በፍፃሜው ጊዜ የባቢሎን ንጉስ/ገድል
«ከእሳት ውስጥ ሶስት ሰዎችን ጨምረን አልነበረምን?» አለ
አራተኛው ግን ገብርኤል/አክሊል ነው።
		-- ዘነጋሽ ኀይሉ (አለቃ)
%
የዘካርያስ እህል
አውድማ በዝናብ/ መና አወራረድ እንደቀድሞ አልሞላም
ፋኑኤል/ደመና ቀላል ነውና።
የቃል ሙሽርነት ሰርግም በናዝሬት በተደረገ ጊዜ
የድንግል ጣት/ሙሽራ የወርቅ ልብስን የተጎናፀፈች ሆነች 
ሃር የመሰለ ፀጉሯም የተሸረበ ነው።
		-- ዘወልደማርያም ሀብቴ (አለቃ)
%
ቀለም/የሰው ዘር
በፍጥረቶች ባህል ምንም ሳይቀድም
ከድንግል/የሰው ደብዳቤ ቃል ሰው ሆነ፤
የድንግል/ደብዳቤ መዝጊያ ሳይከፈት
ገብርኤል/ምሳሌ የጠራው
የሚካኤል ቃል ለህይወት መጥቷልና።
%
የሌዋዊ ያእቆብ
በትርን በጎች በአዩ በሽልምልም በትር አምሳያ 
የበግ (ፊደል አርአያ) ቀለም ተፃፈ፤
ከዚህም ነገር ቅርንጫፍ አበባ/ምሳሌን ለመውሰድ
ሽማግሌን ያየች ድንግል ከዘመን በሁዋላ
የዘመን ሽማግሌን ወለደች።
%
ተክለ ሃይማኖት! አንተ
ክርስቶስ እንደሆንህ ንገረን፤
ከህይወትህ ውሃ/ገድል ዳግመኛ መወለድን ሰው ይችላልና።
በኪሩብ አካል አማሳልም በተለወጥህልን ጊዜ
ከሰማይ ደመና በምስጋናው ልጄ የሚል
ልብስህ/ቃል መጣ።
%
የልግስና ደገኛ
(ቸር) የአባት ሃይሉና ጥበቡ!
«ልጄ ሃይሉ ወንድሜም ቃል» እያለች
የተቀደሰች አንዲት ቤተ ክርስቲያን ታወድስሃለች
የቸርነት ባህርይ/ብልፅግናም ከቸር ባህርይዋ እንደተገኘና 
አካል/ልግስናግ ከአካል የተገኘ እንደሆነ
ከቅድስት ድንግል የነሳኸውን 
የዘመን ስጦታ/ስጋን አስብ።
		-- ዘአልታሰብ (አለቃ ዘደብረ ኀይል)
%
ባልታወቀ ቀን
ፈርኦን ወደባእድ አገር ከሚገባ 
ብንያም/ግመል ከነገንዘቡ በመርፌ ቀዳዳ/ማእበል
ያልፍ ዘንድ ቀላል ነው።
የኤርትራ/ድንግል ማህፀንንም የፈታ ሁሉ
ለእስራኤል ቅዱስ ነው፤ 
ብንያም በዚያ በሃይል ጎልማሳ ነውና
ምልክቱም ሚካኤል/መስቀል ነውና።
%
የዘመንና የወራት ችግረኛ
ሰማእታችን ገላውዴዎስ
እየሮጠ እስከ ቄሳር በር/ግድያ ድረስ ደረሰ፤
መግቢያው/መስቀልም ተከፈተለት፤
ሞት/ፍርፋሪ የሚያለመልም/መከራም ከተረፈ ዘንድ
ደጃፍ ዘጊ/አማኑኤል
በአካል/ደጅ ቆሞ
የተራብህ! የተራብህ! ይላልና።
%
የጉባኤ አለቃ ገላውዴዎስ!!
በጉባኤ ስጋ (የሰው)
ባለፀጋ ነው ቃልም ችግረኛ ነው
የሚል ከአንዲት ፅዮን ሊቃውንት የለም።
የቋሚ አካል ድሃ የሆነ ስጋ የሃይል መድከምን
ይደክመዋልና ለባለፀጋ/ቃልም
የቀለምና የፈትል መዋሃድን 
ያለመቻል ሥራ አይቻለውምና።
%
ከተከለከለች ፍሬ ሰውነቱን 
ያጠግብ ዘንድ የአምሮቱ እጅን በአንዲት አካል/ምግብ
በዘረጋ ጊዜ አውሬ በአዳም ላይ ተሳለቀ (ተዘባበተ)
የክርስቶስ እጆች ግን በፈትል በታሰሩ ብድራት
ሞት በሰንሰለት ታሰረ
በቅጠል ተጠቅልሎ ባየው ጊዜም
የስህተት መልአክም ወደ ጥፋት ጉድጓድ ወረደ።
%
ማርያም! የውልደትም
መልክ ከከፍተኛ ሰማይ ብርሃኖች ይልቅ
በብርሃን አይነት ሰባት እጅ አሸነፈ፤
አምሳያ ላልቀደመው ለባለዚህ ፋሲካ
ምድር የቃል/ መሰንቆን ትሰነቁታለችና (ትመታለችና)
በሃይለኛ ነፋስ እጅም
ባህር ከበሮ/ማዕበልን ትመታለችና።
%
የመድሃኒታችን የኢየሱስ ክርስቶስ ጥምቀት 
አማኞችን በተሳለ በመንፈስ/ምንጭ ገረዘ፤
ችግር/ቤትንም በብልፅግና አነፀ።
የአንዲት አካል ግማሽ/የኦርት ጥምቀት ግን 
ለእስራኤል ህዝብን አላዳነችም፤
ቀንበሯ ቀላል ያልሆነ ከባድ ነውና
ከግዛትም ማምለጥን አትችልምና።
%
ክርክር በሆነ ጊዜ 
አንዱ የሌላውን ብድር ይከፍላል፤
ወገኖች ብንያምን አምጥተዋልና።
ዮሴፍ ፅዋውን በውሸት /ልብስ ቢሸሽግ
ዳዊትም በስጋ እርሻ አካል የዘራውን
ሜልኮል ብትበላ
ዘርን ሳትቀበል ቃልን መውለድን
ድንግል በንፅህና ከፈለች።
		-- ዘያምሮት (አለቃ)
%
በፅዮን በአልህ
ዳዊት! ወደ ፅዮን ና
አቤቱ! ጌታ ሆይ! መሰንቆህንም አትርሳ ፣የዛሬ በአል
ያንተ እጣ ናትና ያንተም እድል ናትና
የሜልኮልንም አሜት እፈራለሁ ብትል
ሜልኮል ከተቀበረች
የዘመን ርዝመት ብዙ ነው 
እርሱንም መቁጠርን አንችልም።
		-- ዘሀብተ ድንግል (ራቅ ማሰሬ) 
%
የግብፅ ምድር ጌታ ዮሴፍ ቢያደላ
በመንግስት ዙፋን ክፍል ወንድሞቹን ባስቀመጠ ጊዜ
በታች ዙፋን የላይ ብንያም ዙፋንን ሸሸገው
ታላላቅ የሆኑ የድንግል
ዮሴፍ ወንድሞች ግን በታችኛው ምድር ተቀመጡ።
አማኑኤል! አንተ ግን
የዮሴፍ ማድላቱ ሸክም ባንተ ዘንድ ቀላል ቢሆን
በእስራኤል ላይ አህዛብ በአህዛብም ላይ እስራኤል
አዲስ ወንጌልን ለማስተማር ይቀመጡ ዘንድ ፈቀድህ፤
የላክኸው ህማም/ የሞተ ሃዋርያም
ይህ የድሀ ቤት ነው፣ ይህም የሀብታም ቤት ነው አይልም።
		-- ዘሐዲስ ኪዳናት (ቄሰ ገበዝ ዘጽላሎ)
%
የኔሮን የቤቱ ስርአት ስርአት አይባልም
እየተባባሉ የበአል ተጠሪዎች/እድምተኞች ወጡ፤
የሮም ማእድ/መስቀል ለሃዋርያት በተሰራ ጊዜ 
የካህናት (ሰውነቶች አለቃ) አካል
እታች ሲቀመጥ
ዝቅ ያለ እግር ካላይ ተቀምጧልና።
ይህን ግን ውርደት ነው እንዳንል
የጳውሎስ ሽማግሌ ውርደትን ለመናገር አይቻልም።
በኔሮን በአል ጊዜ ህፃናት ከጠገቡ በሁዋላ
የህፃናት ትራፊ/የበቀል ሰይፍን እንዲበላ ተጠርቷልና።
		-- ዘአድማሱ ጀንበሬ (መልአከ ብርሃን)
%
በሆሳእና ጊዜ ደካማ
ብርቱ ነኝ ይል ዘንድ አግባብ (ተገቢ) ነው
የብሩህ መልኩ ፈረስ/ኪሩብ ባለክንፍ ሲሆን 
ለበአል ከሚፈቀድ 
ከመጣያው/ሰውነት ጋር የሃይል አምላክን ተሸክሞ 
በአንካሳ/ውርንጫ
ሃይል ሩጫ መድረስን ተስኖታልና (አልቻለምና)!
ዘመዶቹ አይሁድም ሃይል የተሰጣቸውን ያህል  
በአርብ ቀን በመስቀል ያነግሱት ዘንድ ተማማሉ።
በዱር ድንጋይ የተጻፈ የእዳቸው መጀመሪያ/መናገርን
በቀላል ድካም ዋጋ(ምንዳ) እስከደመሰሰላቸው ድረስ።
		-- ዘፈንታ ገብርየ ( መልአከ ብርሃን)
%
የስም ጥሪ (ስያሜ) በስራ አይደለም፣
ምንም የምሳሌ ቃል የልማት ግድግዳ ቢሰራ
በግብር እንስሳና የዱር አውሬ የሆነ 
የመጋደል አትራፊ ባህታዊ
ቅጠልን በመብላት ላምን አይባልምና፣
ግድያን አትራፊ
መርቅያንም ባህታዊን አይባልምና።
ክርስቶስም ባለፀጋ ሲሆን ቢራብ
የባህርይ ችግረኛን አይባልም ለሁሉ የሚበቃ ነውና።
የዋጋ(ሽያጭ) በጎችንም በገመድ ቢስብ
ደሞዘኛ በወንጌል የሌቦች ወገንን አይባልምና።
%
የሆሳእና ስራ ድንቅ ነው
የሶስተኛ አካል ረቂቅ ሆኖ በኪሩብ ላይ ሲታይ
በፈቀደው ውርንጫ የገዘፈ ሆኖ ታይቷልና።
ይህም ተመኪ
የአህያ ውርንጫ በከፍተኛ ቃሉ
በኪሩቤል እመሰላለሁ አለ
ባንስ ባንስም እኔ ከኪሩቤል አላንስም አለ።
ከክህነትና ከቅዳሴም በሆሳእና በአል ጊዜ
ኦሪትን የተማሩ ካህናት በወንጌል ቢከለከሉ
የቅዳሴን ስራ በቃል ያልተማሩ ድንጋዮች 
ቅዳሴ ከሚታጎል ለቅዳሴ ተዘጋጁ
%
ስለደም አፋሳሽ ራሄል/ሰይፍ ውበት
የዱር እረኛ/ጊዮርጊስ እስከ ሰባት አመት ድረስ ተገዛ፣
ብልሃተኛ የገድል ቤት/ሰይፍ
ለባለፀጋ ባሏ ጊዮርጊስ አክሊል (ክብር) ናተና
በአስር አገሮችም ተሾም
እያለች የእጆቿንም ፈትል ትፈትላለችና።
ስሟ መግደላዊት የሚባል ማርያም/የበቀል ሰይፍም
የጊዮርጊስ ራስ/ቃልን ደህናውን ተገናኘችው፣
ከነፋስና ከነበልባል በዝምታ የተፈጠረ
የብርሃን መልአክ/አክሊልም ትንሳኤውን ሰበከ።
%
የርህራሄ ጠባቂ! የሰውን ብድር መመለስን 
የሚችል ፍርድህ የፍርርቅን ብድራት በሁሉ ራስ ላይ መለሰ
ቀላል የደዌ በሽተኛ በአልጋ ላይ ሲቀመጥ
ፈረቃን ያስረዳ ዘንድ
አልጋው/አክሊል በራሱ ላይ ተቀመጣለችና፤
ይህንም ማድነቅ አይገባንም
ቀጥተኛ ፍርድህ በራስህ ላይ ወጥቷልና።
ኪሩቤልም በአንተው ሃይል በተሸከሙህ ጊዜ
ኪሩቤል ስለተሸከሙህ ብድር (ፈንታ) የኬፋን በጎች ተሸክመሃልና
መስቀልም በትከሻህ/በቅሎ ላይ ቢቀመጥ
በሃማ ፈረስ/የመስቀያ እንጨት ላይ ተቀምጠሃልና።
%
አንተ በሰጠሃቸው በአካል
ፀጋ/ቁመት ሃዋርያት የፈረስ ጆሮዎች ናቸው
ማድላትንም ሳትችል ለሁሉ የምትበቃ
እግዚአብሄር/ፀሃይ! ወንጌል እናታቸው ከሆነች
ከደቀ መዛሙርትህ/ልጆች
ችግረኛ አለ፤ ባለፀጋም አለ።
እነርሱም አምሳያ የለህም እንዳይሉ
ምሳሌያቸው/ነበልባልን በጣቶቻቸው ይዳስሱት 
በእጅ/ዱር ውስጥ ካሉት ከጣቶች/ ዛፎች
ዝቅ የሚል አለና ከፍም የሚል አለና።
%
የወንጌል ሰማእት ጊዮርጊስ ባለፀጋ
ቦዛር የላከው የቤት ምሰሶ/ሎሌ በዝርዝር ጊዜ ተመለሰ።
		-- ዘወርቅነህ ዋሲ (መሪጌታ)
%
ኤሳው አውሬን ከዱር ለማደን በሄደ ጊዜ
የቤት  በግን ይዞ
ያእቆብ በክፍል በረከት መቀበልን ቀደመ።
ለድንግልም አገልጋይን መሆንን
የድንግል ልብ ቢያድን እመቤትን መሆን/ሃይለኛ በተሳለ መና ሆዷን መውጋትን ቀደመ።
		-- ዘገብረ ስላሴ (መምህር ዘኤልያስ) 
%
አንዱ ሎጥ ሁሉንም የሰዶምን ሁኔታ
ቢኖር ባይኖር (ቢኖርም ባይኖርም) ሳያይ ቀረ።
%
ለየማነ ብርሃን የኤልሳእ የተማሪው ምሳር
ያልተገኘ መሰለው፣ የኤልሳእን ምሳር እየፈለገ አለና።
%
ኢየሩሴሌም! ፈረድንብሽ፤
መድሃኒትሽ ክርስቶስ በቅርብሽ ሳለ
ሁሉን የመድሃኒት ቀማሚዎችን ከሩቅ ፈልገሻልና።
ነገርሽንም ከባድ አንለውም፤ ከመፃህፍት 
በተጠያየቅነው ጊዜ (በመፃህፍት ከተፃፈው ጋር ባገናዘብነው ጊዜ)
ዘርሽ ነፋስ ነውና አዝመራሽም ኩርፊት ነፋስ ነውና።
የበጎች ደም ያቆሰለው በሽተኛ/አይሁዳዊም
	ሃጢአቱ እንደጭቃው ሲሆን በእርያ እንመስለዋለን፤
	የሚበቀለው ደዌው ኦሪት 
	አንድ ጊዜ ያድነዋልና አንድ ጊዜም ይገድለዋልና።
%
እግዚአብሔር አብ ለአብርሃም ወልድ
በትንቢት ወንዝ ሳለ በታየው ጊዜ
ማርያም/ አገርን አወስሃለሁ አለው።
እርሷም ሁሉን የሚያጠግብ ሰው መሆን/ወተትን ታፈሳለች
የአምላኩ ህግ/የሴሎ ማርንም
ከመለኮት/ ሳኔርና ከኤርሞን ይቅርታ ራስ ታፈሳለች።
ሱራፌል ግን የአውሬ ልጅ/ይሁዳ በመደፋፈር እንዳይገባ 
በወልድ ገነት/መስቀል ዘንድ ይጠብቁታል፤
የድንግል ስጋ/ኢዮብንም በመንፈስና በአውሎ ነፋስ ደመና
ገብሬኤል እንደ አምላኩ እግዚአብሔር ጠየቀው።
%
የሄዋን በደዋ/እህል
የኤዶም እርሻ ቀድሞ እንደታየ አልሆነም፤
የይቅርታ ዝናብ/ አምላክ በመስቀል ቆሟልና፤
ይህም መስቀል ለሽማግሌ የትርፍ ፅድቁ ነገርን ፈፀመ።
%
አብርሃምና ይሁዳ
የጠባቂያቸውን ደሞዝ አላስቀሩም፤
በበጐቹ የደከመ ትጉ እረኛ
ሰላሳ ብርን አውጥቷልና፤ላምን (በሬን)ም አቁሟልና
ከዚያም የተነሳ ጠባቂ የበጎቹን ክፋት እንዳያይ
በላም አንፃር ከቆመ በሁዋላ
ሎጥ የእሳት ፈረሶችን በእግሩ ቀደመ፤
ነነዌንም እሳትን ለጎመ።
%
ጠባቂያችን ፋሲለደሰ
እስኪ በጠብ ወራት አታንቀላፋ፤
የናዝሬቱ ሶምሶን በጠብ ወራት ቢያንቀላፋ ድካምን የማምጣት ሌቦች 
	የራሱን ጠጉር በቅድሚያ ላጭተውታልና
	ጣፋጭ የሰራተኞች እንቅልፍን ያበዛ ሳኦል! ጌታንም
	ሌባ ይገድለው ዘንድ ተግቷልና 
	አምላክም በሰራው ጊዜ አጥንትን
	ከአንቀላፋ ከአዳም ጎን ሰርቋልና።
%
አለምን የናቀ የህግ ሊቅ/ገብረ ክርስቶስ
በጣቶቹ መፅሃፍ/ህማምን ፃፈ፤
እርሱም መፅሃፍ/ህማምን በተረጎመ ጊዜ
ቅዱሳን/እግሮቹ
በእየመንገዳቸው ደምን አለቀሱ
ሰው እስከተደነቀ ድረስ
የአለም ስርአት/ሰርጕ አልተፈፀምና
እንቅልፍን የተው የቤቱ ልጆች/ትሎችም
አንደበታቸው እስከደከመ ድረስ መፅሃፍ/ህማምን አነበቡት፤
ስቃዩች/ንባብንና ቀለምን ሊሰማ
የህግ ሊቅ ሙሽራ ገብረ ክርስቶስ በመካከላቸው ቁሟልና።
%
መካኖች/ፆሞች ደምን ባያዩ
የደከመ ፅንሰ/ባህታዊ አጥንት ሆኖ ቀረ።
%
ሱባኤውን የጨረሰ የወልድ ስቅላት ቀን/ባህታዊ
ጥቁር ሆኖ ከፀሎት ቤት ወጣ፤
በስግደትና በፆም ያለልክ ደክሟልና
የሰማይ ከዋክብትም ህልምን ሊጠይቁት ከሩቅ መጡ።
%
የአብርሃም እርሻ/ቃል ፈፅሞ በተዘራ ጊዜ
የማርያም ስጋ በቀለና ለመለመ፤
የአብርሃም እርሻ ትልምን የሚያረካ መለኮት
በላዩ ላይ ዘንቧልና
የስጋ ባህርይም ያን ጊዜ መልካም አበባ/መዋሃድን አበበ
ሰው መሆን/የአካላት ፍሬንም ዳግመኛ አፈራ።
		-- ዘወልደ ኢየሱስ (ሊቀ ጠበብት ዘመንበረ መንግስት)
%
ስሞኦን/ባለጠጋ መላውን የቤቱን ልጆች አያስተምርም፤
ባለጠጋ/ስምኦን ጉልበታቸውን ለምዷልና።
%
ቃል የዮሴፍ ልጅ ነው
ማለትና እናቱ የዮሴፍ ሚስት ናት
የማለት ቀንዶችን የዜና አህዮች/መፅሃፎች አበቀሉ
አለማለት እህልን የሰላም ተማሮች ለቀሙ(አጣፈጡ)
የአይሁድ ብልፅግና የሆነ ጉድፍ/ሞትን
ከድንግል/አይናቸው አውጥተዋልና።
		-- ዘገብረ ሥላሴ (መምህር ዘኤልያስ)
%
ገብረ መርአዊ/ህመምተኛ
እጁን ያለእንጨት እፍ እፍ ይላል፤
ደዌው በቅድሚያ የሚነድ እሳት ፈንታ ሆኖታልና።
አጥንቱም በእንጨት ፈንታ ሆኖታልና
ዳግመኛም የሚያነቃው ህመሙ ከርሱ ጋር ይተኛል፤
በእንቅልፉ ጊዜ ብቻውን እንዳይሆን
ወንድሞቹ/ትሎች
በቀኙና በግራው ቆመዋልና።
%
ሙሴ የእናቱን ጡት 
ያዘና ወተት! ውሀን ጠባ፤
አሳዳጊ አምላክ! በትእዛዝ ደሙ እንዳይፈስ
እናቱ ጡቶቿን አስጥላዋለችና።
ስሙ የውሃ ልጅ ሲሆን ሙሴንም አንዳች ነገር አያገኘውም፤
የግብፅ ሰዎች በውሃ በሰጠሙ ጊዜ
በቀኙና በግራው
ወንድሞቹ/ወንዞች ቆመዋልና።
%
ቀዝቃዛ ውሃን በህልሙ ቢጠጣ
የተጠማ ሰውን አያረካውም፤
የጊደርም ወተት ጣም ከጥም አያድነውም
ልምላሜ ጉሮሮውን ያደርቃል እንጂ
እንዲሁም የአለምን ምቾት
ያላገኛት ይተክዛል ያገኛትም ይደክማል።
ከዚህም ወደዚህ እየማግስቱና እያመቱ
በየጊዜው ትፋለሳለች፤ ወዳጆቿንም ትተዋቸዋለች፤
ስለዚህ ደብረ ሊባኖስ የገዳሙ ክፍል የሆነች
የመስእ አንበሳ/ተክለ ሃይማኖት ነፍሱ/መንደርን በደሙ አነፀ
አጥንቱንም በአምላክ ፊት ትቆም ዘንድ አሰናበታት።
%
እናንተ የአብርሃ ልጆች ሆይ
እኔ ቃሎቻችሁን ልሽራቸው አልመጣሁም
የመንግሥት ወንጌል ያለውን ልፈፅም ነው እንጂ
ሁላችሁም ንስሃ እንድትገቡ
ጥቂት የመፈቃቀር ህግንም ፃፍሁላችሁ
ያች ፍቅር በመካከላችሁ ናትና።
ጌታችንም የሚታመሙ የአለም ሰዎችን
ስድስት ቀን ስራችሁን ስሩ አላቸው፤
ለምርጦቹ ሁሉም በሰባተኛይቱ ቀን
የሰንበት ቀን/የዋልድባ ምድር እረፍት ትሁናችሁ አላቸው።
		-- ገዛኸኝ (ግራጌታ ዘመርጡለ ማርያም)
%
ከኢትዮጵያ የላቅሽ ኢትዮጵያ!
ቀለሙ የሬት ወለላ በሆነ በወዮታና በልቅሶ ደብዳቤ
አቋሙ ዝግባ ለመሰለ፤ውበቱ ላማረ ለወልደ ጊዮርጊስ
በስሙ እንዲያለቅሱ
የግብፅ ሙሾኞች እስራኤልን ጥሪ፤
ጎበዛዝትሽም ዝም አይበሉ፤
ህመሙ ሳይታወቅ የሞቱ ወሬ ተሰምቷልና።
የነገር ስጦታ ያላቸውን ተናጋሪዎችንስ ተይና
የኤርሚያስ ዋይታ (ሙሾ) እንባን ድንጋዮች እስኪያዘንቡ
እናቱን በዋይታና በሙሾ ይራዷት።
%
ተጋዳዮች ተማሪዎች ሆይ
ልቤ ፅኑ ነው ልባችሁም ፅኑ ሆነ
ፍሬው ለአማረ ለአዝመራ የእናንተ ገድል
ከሴኬም ተራራ/ጉባኤ ቃና
የልብ ምስጢር/ቀንሞስ ቀልቶላችሁዋልና፤
ጥበብም አክሊላችሁ ሲሆን
የመወድስ ምስጢር ሽልማታቸሁ የወርቅ ዝርግፍ ነውና።
በጨረቃና በከዋክብት የተመሰላችሁ እናንተም 
እኔን ታበራላችሁ እኔም እናንተን አበራለሁ፤
ያለፅኑ በሽታም ለብርሃነ ትንሳኤው አስቀድሞ 
እግዚአብሔር መወድስ ያድርሰኝ ያድርሳችሁ።
		-- ዘጥበቡ ካሣ (መሪጌታ ዘቦገና ግራር ኢየሱስ)
%
ሊቃቸው የማላ ኪዳን/ሚካኤል
ቀን በደመና የጨለማ ሂያጆችን መራቸው።
%
ሃና ስሟ ስለተጠራ ትደሰታለች፤
የማታ እንጀራ/እደሳን በድካም አግኝታለችና።
		-- ዘጌታሁን (አለቃ ዘሞጣ ጊዮርጊስ)
%
የጊዮርጊስ አካል/ዘማ ትጉ ናት፤
የወፍጮ ስራዋን ጨርሳ ወደእንጨት ለቀማ ተሰማርታለችና።
		-- ዘገላነሽ ሐዲስ (እማሆይ ዘጽላሎ አማኑኤል)
%
በወይን ቦታ/ፆም የድካም ፍሬን እየጠበቁ 
ለተገዙ አገልጋዮች እድላቸው የክብር እጥፍ ድርብ ነው 
በቀኝዋ ፀሎት በግራዋም መፋቀር
እሊህ ሁሉ ያርሷታልና (ይኮተኩቷታልና)።
የእውነተኞች መጋቢ ለእንጦንዮስ በቆብ 
ለመቃርዮስም በአስኬማ ስልሳ ስልሳ
የፅድቅ ዲናሮች/ሞገስንና ግርማን ይከፍላቸው ዘንድ፤ 
የልባችን አይኖች በማድላት የጨለሙ እኛ ግን
የላም ቅቤ ለሚያበራው ለእለት ምግባችን የዘማ ፊት አደላን
በኤልያስ ግን በአለም አምሮት/ፊቷ እንዳይቆም
ቀርሜሎስ ወደሚባል ተራራ እንደሸሸ ወደሰማይ ሸሸ።
		-- ዘዘገየ (ሊቀ ኅሩያን ዘደብረ መዊእ) 
%
የሮም ሰው የሆነች የኢየሉጣ ልጅ ቂርቆስ! የመጋደል/ፍቅር
ሰው የሆነ ሀይልህ ኢያሱ ቅጥር/ጥርጥርን አፈረሰ።
%
ሳዶቅና ሚስቱ እድሜን የተው ሰዎሽ ብልፅግናን ተፈላለጉ የእንጨቶች ችግር/ልምላሜ በህፃን ደርሶባቸዋልና።
%
ምድርን የለበሰ
የሁለተኛ አዳም ስጋ የቀጠሮ ሰዓትን አሳጠረ
በማርያምና በሰሎሜ ፊትም በግልፅ ታየ፤
ግን የነገሩ ጥንት ህማምን ትተን ወደመነሳቱ መጨረሻ እንድረስ።
%
የኤልያስ እድሜን ሰጪን መሸከም/አቀበትን
ዮሴፍ የተከተላት ሰሎሜ ወጣች።
		-- ዘገብረ ሥላሴ (መምህር ዘኤልያስ)
%
ታቦር! የሹም ዳዊት መምህር አልንህ
ዳዊት ከአነበባት በሁዋላ፤ ዮምን ተርጉመሃታልና።
%
የምድር ትል ሄዋን ገብረ ክርስቶስ አዳምን ትረዳዋለች
የአምላክ ጥበብ/ህማም ከጎኑ ፈጥሯታልና።
%
አህያ የማይችለው መቆረጥ/ዝናብ 
በሰይፍ ጎርፍ/ደም ስሮቹ እስኪነቃነቁ ድረስ 
በቶማስ/ዱር ላይ እንዴት (ምንኛ) ዘነበ!
%
በተዋጊዎች ህግ
ውጊያን የተዋጉትን ያህል የዘንበሪ ሙሽራ/አለም
ያፌትንና ሴምን አላወደሰቻቸውም።
ሁለንተናውን በደም የተበከለ ጊዮርጊስን ግን 
ገዳሙና የስም ምድር ሙሽራ
«ወንድሜ ወልድ! ቃልህ መልካም ነው» ብላ ታወድሰዋለች።
%
የጥፋት ውሃ/መጋደል
በደብረ መዊእ/አለም ያለልክ በዘነበ ጊዜ
የሰማእት/አዳም ዘሩ ጠፋ፤
በውጭም የስጋና የአጥንት ቃርሚያን እየለቀመ
የጥፋት ውሃ/ደም እስከጐደለ ድረስ
ቁራ ወደኖህ ዱር አልተመለሰም።
%
የቀድሞ ሰው አቤል እናት/
መቃብር ታለቅሳለች ታዝናለችም
የእናት ማርያም ሰውነቶች/ልጆቿ ለርሷ አልሆኑምና፤
ትሎች/ወገኖችም ያዘኑ ሆነው ቀሩ።
የንፁህ ዝናም ወላጅ/ደመና ግን ትደሰታለች፤
የመላእክት ስጦታ/ድንግልን እንደኖህና እንደሴም
ከዚህም አለም ያለልክ አግኝታለችና።
		-- ዘክንፉ (አለቃ ዘራጉኤል)
%
ማእበሎች የፈርኦን
ሰረገላዎች/ቆነጃጅት በደም
ይታጠቡ ዘንድ «ኑ ወደፈርኦን እንውረድና 
የግብፅ አለም ሰዎች ነገር/ውሃን እንበትን አሉ፤
ጥቁር የፈርኦን ፈረስም ከዝግ በሃይሉ ከወጣ በሁዋላ
ወደዝግ ይገባ ዘንድ ተመለሰ፤
በልባብ/ነፋስና ለማዕበል ልጓም
የሚያስገርም የሞት እጅ ይመልሰዋልና።
		-- ዘፈቃዴ (አቶ)
%
ደዌና ሞት/የመጀመሪያ
አዳም ልጆች! የስጋ
አለም/አፄ ምኒልክን ተውት ናቁትም
ለመሬት/ነገም አትበሉት፤ 
መንፈስ (ፈቃድ) ወደገዳም በወሰደው ጊዜ
ንጉስ ምኒልክ ዳግመኛ ገነትን መግባትን 
የቀደመውን ሄኖክን ቀድሞታልና 
በአዲስ አለምም አስቀምጦታልና 
		-- ዘበሻህ (አለቃ ዘራጉኤል) 
%
ሞት የፃፋትን ልሳነሰብ 
መቃብር ከአሰረ በሁዋላ 
ከሁዋላ አይተረጉማትም ከፊትም አያነባትም፤
ማርያም/ቀለም በጣም ተገድፋዋለችና፤
የኤልያስ ቤት ብእርንም ዛሬ በአንድነት ከቀረፁ በሁዋላ
በተርጓሚ/አልአዛር ሰሌዳ
ማርያም/ቀለምን ፃፉ።
		-- ዘነቅዐ ጥበብ (አለቃ)
%
የሰው አፉ ራሱን ገዳይ ነው፤
ዝም ባለ አፍ የዱር ዝንብ አይገባምና፤
ይህንም አሁን ሃሰት ነው እንዳንል
ተመኪ የጌራ ልጅ
የህማም ልብስ/ዳዊትን
በስድብ/ቀለም ቢነክረው 
የዳዊት ቂም/ደንደሮ የሚባል እሾህ በሰሎሞን ላይ በቀለ።
የሳኦል አገልጋይም እርሱን (ሳኦልን) ሳይቆርጥ
ቆርጥሁ ቢል በሹም ዳዊት ፍርድ ተገደለ፤
የጴጥሮስ ሃይማኖትንም በሮም በተናገረ ጊዜ 
ዝንጉዎች ፋሲለደስን በልጓም ሳቡት።
%
ሞአብ የሶስት አመት ልጅ ከሆነች ዘንድ
የሞአብ ስድብን በኢትዮጵያ ሰማነ፤ 
የአለም እልቂት/አዝመራ ገና ሲሆን
እንክርዳድ/ጠላትና
የእሾህ ቃርሚያ በደም እርሻ/
ኢትዮጵያ ያለጊዜው ተገኝተዋልና።
ኢዮርብአምም የሁለት የወርቅ ጥጆች ጠባቂ ሳይሆን
በጎቹን በሮም ተኩላዎች መካከል ሲበትን
የበጎቹን የላም  ጠባቂ እንዴት ዝም አለ፤
ነገር ግን ጠባቂ (ክርስቶስ) በጎቹን ሲጠብቅ
የተኛም ንቁም ሲሆን ዛሬ የማያይ ይመስላል።
		-- ዘአካለ ወልድ (መምህር)
%
የአጥንትና የስጋ ዘመድ ኢየሱስ ክርስቶስ!
ከሮም ሰዎች ጋር ሰላም የለንም
ለሮም ሰዎችም ሰላም የላቸውም፤
ደምህ/ቀለም ከትሮናልና (ለይቶናልና)
የነፍስ የህይወቷ
ቀስትን በጎን/ደመና የደም ርጭት የምትሾም
አንተ! ግን በዚች አለም
እነርሱን ለጤንነት እኛን ግን ለህማም ታዘጋጃለህ
ከጥንታችን/ጴጥሮስ ጀምረንም ፍፁም ህግን በመተላለፍ
የተጣላህን እንጣላዋለን፤ የተቃወመህንም እንቃወማለን።
%
የዳዊት/አለም መድሃኒት የተደበቀ የባህርዩ
ምልክትን በስራው በመሰወር ለእኛ አሳየን
የሙቶችን ፊት በደህነኞች ልብስ/በእንቅልፍ ሽፍኗልና
የዮሴፍ ሕዝብንና የሹም ዳዊት
የመንግስት ቅባትን በሰረቀም ጊዜ
በሙሴና በሳሙኤል እጅ
ፍርሃትን ለማንፃት ንፁህ የላም ደምን አፈሰሰ።
በአቤልና በአዳም ህማም የሞተ የአልአዛር መቃብርንም\
ባለማወቅ በአጥንትና በሥጋ መቃብር ቀበረ፤ 
የፅንስ እድፍንም በዘለፋ/ዝናም ውሃ ያነፃ ዘንድ 
መታጨት/የሴቶች ልብስ ማርያምን ሸሸጋት።
		-- ዘወልደ አብ (አለቃ)
%
ፍፁም ጥበብን አለማወቅ
ጥበብን ካወቀ ዘንድ ቀለም በአፉ ውስጥ
በማይገባ ሰው አፍ ውስጥ ውሃ አይገባም፤
ያለመስፈሪያና ያለጥቂት
ልክም ለነገ እስኪያተርፍ
ድረስ ወይንን በየቀኑ ይጠጣል፤
የአቤሜሌክ እንቅልፍ/ወንዝም ያሰጥመዋል።
የወንዝ ቀዝቃዛ ውሃን በመጠጣት መስኖ አይስተካከለኝም።
የእሳት ሙቀት ከውርጭ ንጣትም ከደም እንደራቀ 
የባለፀጋ ቤት ጣፋጭ ወይንንም ከአፌ የራቀ ነው።
%
የሜልኮም ግራ እጅ/ልማድ
ያልዳሰሳት ማርያም/የመልአክን ልክ ታውቅ ዘንድ
የአብ ቀኝ እጅ ቁመት/ድንግልናን በመልአክ ክንድ ለካ/
የበቀለ የወላድ/ጢም
ርዝመት ጠጉርንም በህልም እናት
በሜልኮም መቀስ እንዳትቆርጥ
በወላድ መስፈሪያ ቃልን መውለድ/የአለም ዳርቻን ሰፈረች።
ነገሯም በሁለት ምስክርነት ይቆም ዘንድ 
ሰማይ/ድንግልነትና ምድር/እናትን መሆን
በአንዲት ድንግል እጩ ዛሬ ቢሳቡ
ዳንኤል ዝም አለ፤እንባቆምም ተንቀጠቀጠ።
		-- ዘዶሪ (አለቃ ዘጨለቆት ሥላሴ)
%
የደብረ ብርሃን ህንፃ የኢትዮጵያ ማህሌት 
በስቡህ ተጀመረና  በሰላም ተፈፀመ፤
ከዚህም ዘመን ህንፃ በሁዋላ የአዳም አምላክ
የቀድሞ ህንፃ/ጴጥሮስን በልክ
ከሁዋላዬ ሂድ አለው፤
አንተ የቀድሞ መሰናክሌ ሆነሃልና።
በደም የጠለቀች የህንፃ ጠፈር/ትእማርንም
የሰው አይን/አቤሴሎም በመንገድ ተጣላት፤
ቀድሞ በምኒልክ ዳግመኛም በኢያሱ
እግዚአብሔር ደብረ ብርሃን ዘላለም ታላቅ ነውና።
		-- ዘምንደስይል (ደብተራ)
%
እንቅልፍ የሌለህ ሞት/ሌባ!አከፋህ፤
ያለፈውስ አስፈሪ አምሃ ኢየሱስ አለፈና!
የቤተ ልሄም መስዋእት/ቴዎድሮስን
እንግዲህ ወዲህ አትስረቅ አትድገምም፤
አለም ይድንበታልና።
%
የዘገየ ዘመን ያላማረው በነገር
ምሳሌ ተግቶ እጅግ
የተቃወመው ብር አንጣሪ/እስክንድሮስን በድንገት ያጠፋው
ዘንድ የጳውሎስ አፍ ረገመው።
ልብነ ድንግልም በልጁ አለሙን ይገዛ ዘንድ መከረ፤
ለባላጋራም ደሙን የሚመልስ ሆነ።

አሰረ ንጉስ

ቤተ ክርስቲያን! የርዳታ መልአክ ቆሞ ዛሬ
«እውነትን ተሸለሚ ሰላሙንም ልበሺ» ይልሻል፤
ሁሉ ተኝቶ እስኪነቃ ድረስ አፅሙን ተሸክመሽ 
የአድባራት አለቃ ሁኚ።
%
ለመንግስት የታጨ ቶማስ
ወደፀሎት ቤት/መቆረጥ መገስገስን በመማለድ
የጠፋ አህዮችን ተግቶ ፈለገ፤
የቂስ ልጅ ሳኦል አህዮቹን ሲፈልግ እንደነገሰ አውቋልና።
		-- ዘአድማሱ ጀንበሬ (መልአከ ብርሃን)
%
ለአንድነትና ለመለየት
ስርአት ያላችሁ ፊደሎቻችን ሠናሰ!
ያረጀ የቤታችሁን ህንፃ ልበኛ አደሰ፤
አንዱ በግፍ የሌላውን ቤት ቢወርስ
ከቤትም ቤት ቢፋለስ
ምስጢሮች ጠብን ያነሳሉና።
%
በሁለቱ እህልንና 
ውሃን በመናቅ ላይ አስደናቂ
ሶስተኛ ልብስን መናቅን ገብረ ህይወት አድሷልና፤
ያስደናቂ ነገር አራተኛ እንቅልፍንም ለቅንድቦች
እንደኪሩቤል አልፈለገምና፤ በአራቱ መንገዶች (ነገሮች) ስጋን ለብሶ  እንደሆነ፤
አለበሰም እንደሆነ ሁኔታውን እኔ አላውቅም 
አለ ራሱን ጠባቂ መልአክ። 
%
መቃብር ተቀበረ፤
ሞትም በእዝራ ፊት ሞተ፤
ከሞቱ ሰዎች ተለይቶ ከተነሳ በሁዋላ ግን ያነሰ የአልአዛር ሞት
የልዳ ሰማእት ለሆነ ለጊዮርጊስ ሶስት ጊዜ ታየ።
ንጉስም ለዚህ ሰማእት ጊዮርጊስ ባለመድሃኒትን በፈለገ ጊዜ 
ከህይወት/ደዌው አልተፈወሰም፤
ለአፅሙ ኤልያስም የህይወት ፈረሶችን ተቀምጦ
ወደህይወት/አገር ፈለሰ (ተሰደደ)። 
%
የዳዊት ሆሳእና ፊትን ለማብራት
መፀፋት/ቅቤን በእጅ ተቀባ የቀትር ፀሃይንም አልፈለገም፤
ልብስን ትቶ በእንጨት አንፃር ቆሟልና፤
የሟችንም ህግ በሻረ ጊዜ
ባእድ ሲሆን የእባብን ብልፅግና (ሃብት)
የሰውንም ብልፅግና ወረሰ፤
የእዳው መፅሃፍ/ችንካርን በእግሩ እርግጫ ደምስሷልና።
የአናንያና የወንድሞቹም ስርአት ፈለሰ(ተወገደ)፤
በቅዳሴ መጀመሪያ ያልነበረ ዲያቆን/የቢታንያ ድንጋይ ቀድሷልና።
	ነገር ግን በጌታው ዘንድ ሞገስን (ባለሟልነትን)አገኘ፤
	የእለት ምግብ/የነገር ትራፊን ለነገ አላስቀረምና።
%
በፈርኦን ጊዜ ያነሳቸውን ህፃናትን ይበላ ዘንድ 
የገሊላ አውሬ ሄሮድስ ከነገሰ ጊዜ ጀምሮ
የገሊላ ሴቶች! ወንድ ልጅን በመውለዳችሁ አልቅሱ፤
የሞትንም ምክር በአሻሻለ ጊዜ
ሚልኮል ትንሽ ሕፃንን ባለመውለዷ በርሱ ዘንድ
ከድንግል ትሻላለች፤ ሞገስን አግኝታለችና።

አሰረ ንጉስ

በምኒልክ/ሰላም ወራት ሾተላችሁን ማረሻ ያሰራችሁ!
የኤሳው አዝመራ ከደረቀ በሁዋላ ጅራትንና ራስን
በማስከተል ገመል/ልምላሜን፤
አበባ/ፈረስንም እንዳያወጣ አዲስ ማጭዳችሁን
የወታደሮች ጦር አድርጉ።
%
ኢያሱ! ሰውነትህን በወህኒ
ተራራ ስቀሉት ያሉት ሰዎች ወዴት አሉ?
ሌላ ሊያነግሱ ያሰቡትስ ወዴት አሉ?
በመንግስት ቦታ ስትመላለስ ያዩ ዘንድ
ልብሱ የድንጋዩች ግምጃ የሆነ የሰማእት እስጢፋኖስ
የመመስገኛው ደብር ዳጋ እንኪያ (እንግዲያውማ)! ይምጡ አለችህ።
ልብሱ የድንጋዮች ግምጃ የሆነ የሰማእት እስጢፋኖስ
%
እግዚአብሔር ለራሱ ቤትን ካልሰራ በቀር
የሚያንፁ በከንቱ ደከሙ
ርስታቸውን በጦራቸው ቢወርሱም
በመንገዳቸው ፈጥነው አነከሱ።
ግን ይህ የካህናት
ወዳጅ የዳዊት የሆዱ ፍሬ የሆነ ሰውነቱን
እንደትል የተናቀች የሚያደርጋት የካህናት ወዳጅ ኢያሱ
በስላሴ ስም ቤተ መቅደሱን ፈፅሞ አነፀ
ነገር ግን የዚህ ንጉስ ንግስና ከተፈፀመች በሁዋላ
ከሚኖሩ ካህናት ይልቅ የሚሞቱት ካህናት ይሻላሉ።
%
ነቢይ ኢያሱና የማይዋሽ ህዝቅያስ
ተአምርን የማድረግ በትርን አንድነት ቢያነሱ
ከትንሽነቱ ጀምሮ የፁዋሚ ፀሃይ እንዴት በሆነች ነበር!
ወንድሞቹ የርስት ምድርን
በወረሱለት በኢያሱ ትእዛዝ ትቆማለችና
የብርሃን አክሊልልንም ተቀዳጅታ
በሊቅ ህዝቅያስ ትእዛዝ በሰማይ ፊት ትመላለሳለችና።
ነገር ግን ኢያሱ በገባአን ህዝቅያስም በመቅደሱ
ተአምርን ማድረግን አንድነት ቢሹ
የፀሃይን መመለስ ለህዝቅያስ ፤ የፀሃይን ቁመትም ለኢያሱ
እርሱ ራጉኤል ከልብሱ ክብርን ለማሳየት ባደረገ ነበር።
%
አይኔ በሁሉ አይን ላይ የተሰቀለ ነው።
እኔ ከሙት በላይና ከደህነኞች በታች ስመላለስ
በዘመኖች ከቀደሙኝ ሰዎችና
በዘመኖች ከእኔ ከአነሱት
እንደእኔ ራሱን የሚያዋርዳት የለምና፤
ዳግመኛም በችግሩ ጊዜ
በስጋዊት ፍላጎቱ የሚስተካከለኝ የለምና።
ሰውነቱን የሚያከብራት የሰው ባህርይስ ይቅርና
እንጨቶችና ወፎች ከእኔ ይሻላሉ፤
ወፍ ሳይዘራ ሆዱን ይሞላታልና
እንጨቶችም በያመቱ ሳይሸምኑ ይለብሳሉና።
%
የሙሴና የዮሳ ድንግል በምን ቆመች?
ሰማይና ምድር በሆዷ አሉና።
%
የአቤሜሌክ አፅቀ በለሰ (የበለጠ ቅንጣት)
የድንግል ማርያም ምሳሌ አልሆነችም፤
ራሱን/እንስሳ የምትጠብቅ የአቤሜሌክ እንጨት 
ስድሳ ዘመን የደም ልቅሶዎችን አልቅሳለችና።
ነገር ግን ከበደሉ ሁሉ የነፃች ድንግል
የሆድዋ ፍሬ ወልድን እስከወለደች ድረስ
ከፅንሷ በፊት ደምን አላየችም፤
ምንም ራሷን ጠባቂ ቢሆን።
		-- ዘገብረ ሥላሴ (መምህር ዘኤልያስ) 
%
ስሳ የእስራኤል ጥበበኞች በአርብ
የቀጠቀጡህ፤ መወርወሪያ እንጨትም በሆዱዋ የተሸከመችህ 
ኢየሱስ ክርስቶስ/የሃር ፈትል!
በችንካሮች/የመኖር ውሃዎች
ሕዝብ በብዙ አበሳ አጠቡህ፤
የፅኑ የፀሃይ ቃጠሎ/የእነአቤልና የእነአቢሳ ሞትም ዳግመኛ ሰጡህ።
በሁዋላም በአራቱ እንስሳዎች ምድር በተሰማራህ ጊዜ
ሃይልህ/ባህታዊ በአንበሳ ተጫነ (ተቀመጠ)፤
ስቅላትህ ዘመንንም መጥቅእ/አበሳን ለማውጣት
ካህን/የአስቆሮት ሰው ይሁዳ በሰላሳ ገደፈ።
%
ይሁዳ ባለብዙ መክሊት ወልድን በዮሴፍ ሽያጭ ሰላሳ ብር
ትሽጥ ዘንድ እንዴት በደል በልብህ ሞላ!
የትንኝ ዋጋ ለአሳ እንዲሆን ስርዓት አይደለምና!
የጥጃም ዋጋ ለሚበልጠው እንስሳ እንዲሆን ልማድ አይደለምና።
%
የሃሰት መልአክ ለአበሳ የሞት በአልን ባደረገ ጊዜ
የብዙ ፍለጋ ሙሽራ/ሲኦል የሃጢያተኞች
ቅቤ/ሞትን ራሷን ትቀባው ዘንድ አላገኘችም፤
የወልድ ደም/ቅቤ ሽያጭ በሰላሳ ብር ሆኗልና።
%
የተአምር መጀመሪያን ስላሴ በአነበቡ ጊዜ 
የደከመ ሙሴ ተቀምጦ ይስማ!
ጴጥሮስ ፍርሃት/ቅዳሴን ለማድመጥ ቆሟልና።
		-- ዘመርሐ ጽድቅ (ግራ ጌታ)
%
የላም ቅቤ የልብስ ጥቁረት ሲሆን የፊት ብራት ነው።
ይህም የተቀደሰ የወልድ ደም
ለነፍስ መድሃኒቷ ሲሆን ለስጋ ደዌዋ ነው።
		-- ዘገብረ ስላሴ (መምህር ዘኤሊያስ)
%
የክረምት ደመና ጠልና
የገበሬዎች ዘር «ሀናለ» ፊደሎች ናቸው እነዚህ የድርቅ ወርና የገበሬዎች ዘር ግን የጠብ ስራ ካላቸው ዘንድ «ሐናዘ» ፊደሎች ናቸው ይህንንም በጥበብ/ቁልፍ የፈታ ከንጉስ ሰሎሞን ጋር ይጫወት።
		-- ዘገብረ ሥላሴ (መምህር ዘኤልያስ)
%
የስጋ ውፍረት በእህል
የነፍስ ውፍረትም በፆም ነው፤ ችግረኛ ስጋ
ያለአዲስ መብል ምንም አይቆምምና፤
ለብቸኛ ነፍስም ያለብዙ ፆም ጥቅም የላትምና።
		-- ዘእሼቴ (መልአከ ገነት)
%
የባህር ነጋዴ/ተክለ ሃይማኖት
ትንሽ ወርቅ/የስጋና የነፍስ ምስጋናን
በአንድ እግሩ ለልብስ አተረፈ፤
የእግሩ መርገጫ/ቄስም በሰማይ/ መቅደስ
ሳለ በቃል ለሶስት ቅዱስ፤
ምስጋና ይገባል አለ።
		-- ዘክንፉ (አለቃ ዘራጉኤል)
%
የድንግል ጣት/አምላክ
የብር ንጉስ መልክን አይቶ
በገሊላ ለነገሰ ፈትል በስሙ/ቀለበት የተፃፈ
የወርቅ ግብርና በቄሳር/መቅደስ ሰጠ፤
ነገር ግን ልብሶች «በማን ስልጣን ይህን ትሰራለህ» እንዳይሉት ሰሪው መንፈስ ቅዱስ ነው እኮ፤
መንፈስ በርሱ ላይ የተቀመጠ ዝጉርጉር
ፈረስ/ወርቅንም ያሮጠዋል
		-- ዘእንግዳ ወርቅ ኃይሉ (አለቃ)
%
የፈረሶች ሰማይ አለምን
ዛሬ በነፍስ የወረድህ 
ገብረ መንፈስ ቅዱስ! በቀድሞ ዘመን ቁራ ኤልያስን
እንዳያማ ያለ መብልና ያለ ልብስ ሶስት ዘመን በመታዘዙ
አቅሙ ትንሽ ለሆነ ለቁራ ግልገል
የተዳሳሽ ስጋ መብራት
የሆነ አይንህን ሰጥተኸዋልና
ኤልያስን ከሃሜት አዳንኸው።
%
በርቀት የተፈጠሩ
መላእክት/ራብና የውሃ ጥም
ከራስ በሚገኝ እሳት ባህር/እንባ ውስጥ
ማርያም/ነፍስ! ያለ ርኅራሄ አሰጠሙሽ፤
ምንም የሞት መልእክተኛ የሄሮድስ ፊትን ባታዩ 
ጊዜው ያለፈ ራብ/ፅንስም
በሆድሽ በሚላወስ ጊዜ
የእህልን ሽታ ከሆድ ጠላሽ።  
%
በደዌ/እግር ብረት
አንካሳ ለሆነ ለግብፅ መንገደኛ ዮሴፍም በሶስት ቀኖች
ፆም ለፈተነው ለዳንኤል እግዚአብሄር እጅግ ቸር ነው
በቁጣው አጠገብ ሳለ ግን
የምናሴ አዝመራ ይቅርታው አዲስ ነው
በችግር ይፈትነናልና
አውሬ/ራብም በዋሻ ሆዴ ይጮኸልና።
መብሌን ነፋስ የሚያመጣው የመብል ሽታ ነው
መጠጤም የኤርሚያስ የእንባው ትራፊ የሆነ እንባዬ ነው
የተናቀች ልብሴም የራቀች ነፍስ መጋረጃ ናት፤
እኔ እንደደሮ ከጉልበቴ በላይ እለብሳለሁና።
		-- ዘክፍለ ዮሐንስ
%
ፍሬ ጥርጥርን የሚሻ
ባለበለስ ሞት የልጆቹ መጋቢ/ሰይፍን
ፍሬዋ ክህደትን ከአጣሁ ዘንድ
የልዳ ሰው ራስ/በለስን እንግዴህ ቁረጣት አለው፤
ለመምጣቴም ዛሬ ሶስተኛ ነው
እርሱ ጊዮርጊስ
ባእድን ማምለክ ምድርን ከልጅነት ጀምሮ ያቦዝናልና።
ዮሃንስ የሰበከውን መቆረጥ/የውሃ ጥምቀትንም
የልዳ ሰማእት ፍራት/ልብስን በመተው ተጠመቀ
የጊዮርጊስ አጥንት/የንጉስ ልጅ ጥበብንም ትሰማ ዘንድ
የአዜብ ንግስት/ነፋስ ከምድር ዳርቻዎች መጣች።
		-- ዘገብረ ሥላሴ (መምህር ዘኤልያስ)
%
ፀጋን የተሞሉ ነገስታት/ባህታውያን
ቄስ/እንባን የንጉስ ልብስን አለበሱት፤
የቄስ/እንባ ድምፅ ልብን ይመስጣልና፤
የአንድ አይናቸው/አዳራሽ ጣራንም ይሰነጥቃልና
የችግሮች አምላክ፤
ራብም በሆድ ውስጥ ተፀነሰ እያለ ቀድሷልና።
መዝጊያዋ ድንጋይ የሆነ የባህታዊ ፊት/ቤት መቅደስም
የመስዋእት ጢስ ማሳረጊያን በፍፁም ተባለች፤
ነፋስ የኢየሱስ ፆምም በቀትር በተነሳ ጊዜ
የስጋ ውፍረት/የበለስ እንጨት ስር ተናወጠ።
		-- ዘአፈወርቅ ትኩዬ (መሪጌታ ዘሰይፋጥራ ማርያም)
%
ለመፈጠሬ የሃዘን ማህሌትን እዘምራለሁ፤
ችግር ፈረስን የጫነ የካህናት አለቃ/ስጋዬ
በእውከት መቅደስ ውስጥ እየቀኑ ይገባልና
ከአዜብ/ራሴም
በሽታዬ/ነፋስ ቢነሳ
በባህር ዳር የበቀለ
ልቤ/የመቃ ብርእ ለመወዛወዝ አያርፍምና።
እንባዬ/ዮሃንስ የዮርዳኖስን አቆልቋይ እስከ ዞረ ድረስ
ከልጅነት ጀምሮም እስካሁን ለማልቀስ አላረፍሁም፤
የኖርሁባት የፍፁም ጠብ አለም፤
የስጋ አለም አይደለችምና የነፍስንም አለም አይደለችምና።
%
ሁሉ ባላሰበው ይሞታል።
የዚህንም ፅህፈት በሳዊሮስ ሰሌዳ እንፅፋለን።
ፈርኦን የወገኖች እስራኤልን ሞት ሲያስብ
አዲስ የሞት ፍርድ በራሱ ደርሷልና
ያእቆብም ሳለ 
የርሱን ሞት የሚሻ ኤሳው ተገድሏልና።
ጥበበኞችም የምሳሌ/በለስ ስርን ይቆርጡ ዘንድ
መርዶክዮስ ሳለ ሃማ ተሰቅሏልና
ለሰይፍ የተዘጋጀ ክርስቶስም ሳለ
የሰይፍ ስለት/አሜስያስ የህፃናት እልቂትን አዘጋጅቷልና።
%
የጥላና የጢስ አምሳል በሆነ
በዚህ አለም ግፍ ፊት የዱር ጭንቅ ቀላል ነው
ከሰው ተገልላ ከአራዊት ጋር
የምትኖር ነፍስም ባለአዲስ ጤና ናት
የአውሬ ጠባይ(ባህርይ)
ታላቅ ነውና የሰውም ጠባይ ታናሽ ነውና።
ሆድን ወደክፋት በሚያደርሰው መብል ግን
የእናትህ ማርያም ጠላት ከገነት ልጆችም ጋር ይጣላል፤ 
የአርያም ንጉስ ክርስቶስ! አንተንም የካደ
ምን እበላለሁ፣ ምንስ እለብሳለሁ ይላል።
		-- ዘናትናኤል
%
የመከራ መንገድ የበጎች መንገድን ይመስላል፤
ኢዮብ በልጆች/ልብሶች ማለቅ ሲያለቅስ
ባለፈረስ/ብርቱ ህመም
ኢዮብ/ንጉስን በእግር ተከታትሎታልና
ከልጅነት ጀምሮ
ያሳደገው አካል/አባቱ በዮርዳኖስ እስከ ታየው ድረስ።
ያእቆብም በዮሴፍ/ሆድ መጉደል ሲያለቅስ
ጤሜዎስ እንደተጠማ አይኖችን ተጠማ፤
ዳዊትም በአምኖን/ነፍስ መለየት ሲያለቅስ
የአቤሴሎም/አድማስ ርቀት ዳዊትን አስደነገጠው።
%
ተክለ ሃይማኖት የማርቆስ ደብር
ዘይት ጫፍን ለማፅናት (ለማጠንከር) በአዲስ የፅዮን ስር ተከለ
ይህንንም የጠላት/ነፋስ ሃይል እንዳያውክ
የሃይለኛ/በለስ ጊዜው አይደለም
የማርቆስ ደብር/ኮከብ
ከባህርና ከደረቅ ኮከቦች በክብሩ የሚሻል ነውና።
በምኞትም የጳውሎስ ነገር/ልብስ ካለቀ በሁዋላ
ለማርቆስ ደብር/የደብር እግር ራስን መሆን ተሰጠው
ስለዚህ ንጉስ ተክለ ሃይማኖት
ልጄ/ማርቆስን ከግብፅ ጠራሁት የሚል ነውና።
		-- ዘተክሌ (መምህር ዘዋሸራ)
%
የእንሰሳ በረት በቀራንዮ ላይ ትመካለች፤
ችግር/መንግስቱ በታደሰ ጊዜ ሆሳእና
ለተባለ ክርስቶስ የድሃ ሽልማት የሆነ
ወርቅ ከበለስ ቅጠል ጋር ተገኝቷልና
ጨለማን ያለበሰችው
የምድርን ንግስት/ፀሃይ ግን ከሁሉ ትበልጣለች።
አዲስ ደምን የመሆን ደም የሚፈሳት ጨረቃም
በሆሳእና ህማም ጊዜ ምንን ትዳስሳለች?
መዳንን ለማግኘት የልብሱን ጫፍ እንዳትነካ
ለሆሳእና የልብስ ዘርፍ በቀራንዮ የለውምና።
%
ያለምግብና ያለልብስ የምኖርባት
እኔ የሰራሁዋት የሲራክ ጥበብ መቅደስ
የመፍረስ ዜናን ልሰማ ተመኜሁ
በሌሊት አጋማሽ
ልቤ ወደምስራቅ ሰው ቴዎድሮስ ስትገሰግስ
ችግር ተይዛኛለችና
የወርቅ ብልፅግና/ነፋስም አምልጣኛለችና።
በችግር እያረስሁ መዋረድን እዘራ ዘንድ
የአልአዛር ብልፅግና/ችግርም የእኔ ብልፅግናን ሆነ፤
ነገር ግን እኔ «ከሁሉ ጥበብ ትበልጣለች»
የሚለውን የሰሎሞንን ቃል ናቅሁ።
		-- ዘካሣ (ቄሰገበዝ ዘጎንጅ)
%
የሄዋን/አርብ ቀን/ፈትል በቀራንዮ የሰርክ ቀን ልብስ ነው
በለስ የፈተለችው የሌሊት ልብስ ሆኗልና
የአብ የባህርይ ልጅ ክርስቶስም በዘፈቀደ ለበሰ
የወልድ ልብስ እኩሌታው አሮጌ ሲሆን እኩሌታው አዲስ ነውና።
		-- ዘዮሐንስ ማምሻ (አጋፋሪ ዘመናገሻ ማርቆስ)
%
የአዜብ ንግስት/መቅደስ ከእንጨት ግንድ
ህይወትን ትሻ ዘንድ ወደሰሎሞን አገር ሄደች።
የሰማይ ንጉስ የእናቱ ቤት/እህቷ ግን
ልብሷ ድንጋይ ሲሆንና
ሙሽራዋም ክርስቶስ ሲሆን እንጨትን ለመሻት አትገሰግስም
ጭቃንም ከመርገጥ በድንጋይ/ፈረስ ላይ ትሄዳለች።

አሰረ ንጉሥ

የቴስብያ ኤልያስ/ቄስ መስዋእት የማያልፍ ቢሆን
የልበኛ ነፍስ ንጉስ(ክርስቶስ) መቅደሱን በድንጋይ ባልሰራ ነበር
እርሱ ኤልያስ
የአድማስን ድንጋይ በእሳት ያቃጥላልና
እሳትንም የለበሰ ነውና።
		-- ዘገብረ ሥላሴ (መምህር ዘኤልያስ)
%
ዮሃንስ/መርከበኛ ነፋስ/መቆረጥ የሚያውከው
የተግሳፅ መርከብ/ራሱን በመልአክ ክንፍ/ወደብ ዘንድ አሳረፈ።
%
የቤርሳቤህ ልጅ የሆነ ሰሎሞን/ሞትን ያነገሰው
በዳይ ዳዊት/ይሁዳን አነቀፈው
ለናታን እንጨት የልብ ተግሳፅ/እንክስና ይገባል አለው።
%
በም᎐ራብ ውስጥ የታሰረ ኒቆዲሞስ/በሬ
የብሉይ ኪዳን/የቤት መጋረጃን ሲበላ አደረ።
%
እግሮችን የሚያሰጥም
የልብ ባህር/አዘንን በምን እንሻገረዋለን?
የካህናት ሃብት/መርከብ ተሰብሯልና
የመፃህፍት ፊት/ምስጢርንስ በምን እናያለን?
የአእምሮ መስታወት/ጎንደር ተመዝብሯልና
የግብፅ አገርንም መስሏልና።
%
አራት ሲሆን ዙፋንን
ቢሸከሙ ኪሩቤልን አናድንቃቸው
የሃና ማህፀን ሰማይንና ምድር ተሸክሟልና
ነገር ግን ራጉኤል ስለቸርነቱ
ዝምታን ለሰው ለአህያም መናገርን ፈጠረ
በምድርም ላይ ድንቅን አሳየ።
		-- ዘነቅዐ ጥበብ (አለቃ)
%
መአትህ የራቀ አምላኬ!
የስጋ ራብና ጥም/የዱር አውሬዎች አብረው
ንብ ማርን እንደሚከብ በችግር ዙሪያ ከበቡኝ
ከሃማት ጋር የተቀላቀለ ከርቤ ደምረው
ለችግረኛ አፌ ዘወትር አጠጥተውታልና
ሳርንም ሊያበሉት ወደዋልና።
%
የፈርኦን ፈረስ ወደሁዋላ ወደሁዋላ አለ
እግሩ ባህርን አለመደምና።
%
ሙሽራ ባለማወቅ
ህይወቷን ከስጋ ጋር ቀበረች
በፍርድና በቀጥታ ቦታ በገሊላ የዮሀንስ ፍዳ መሸከምን
በዚያ ታርፍ ዘንድ ትሸሸግም ዘንድ
በምድርም ስጋው አሳዛኝ የመቃብርን ጥፋት እንዳያይ
የተመሳከረ የገሊላ ንጉስ
ሟች ስጋውን በስጋ ቀበረ
ከርሱም ጋር የሰጠውን ህግ ሻረ።
		-- ዘጸጋ (አለቃ)
%
ለጥንት ሰዎች ህግ ባይኖራቸው
ውሃ አጠፋቸው ለሁዋላ አላስቀራቸውም
ከእነሱ ጋር ያላበረ ህግን ጥባቂ ኖህ ግን
የጥፋት ውሃ እንዳያጠፋው መርከብን ሰራ፤
ዳግመኛም የሚጠጡት
ውሃ መራራ የሆነባቸው ሰዎች በሰማርያ ነበሩ።
ሰማያዊ (የሰማይ) ህግ ግን ምድርን ቢጎበኝ
የባህር ውሃ ወተትንና ማርን ሆነች፤
ባለህግ አምላክ ግን ባህርን ቢረግጥ
የባህር ውሃ የሸሸ ሆነ የበደልም መርከብ የተሰበረ ሆነ።
%
እልፍ ልጆችሽን አይንሽ ካላየ
ገር ልብሽም እነዚህም መመገብን ካልወደደ
መርጡለ ማርያም! መውለድሽ ለምን ነው?
ዋሊያ እንኳን ለፀነሰችው
የቤቴል ተራራዎችን ትዞራለች፤
የስጋው እኩሌታ ከተሰራ በሁዋላ
የቤቴል ተራራዎች ሳርን ከርሷ ጋር አብሮ ይበላ ዘንድ።
የልቅሶዋ ድምፅን ኤርሚያስ የተማረ ሰጎንም
ወደሁዋላ ሳትመለከት ገላግልቷን(ግልገሎቿን) ትጠብቃለች፤
ባእድን ብታይና ሌላንም ብተመለከት
የሰጎን ድካም ለብላሽ እንደሆነ መጽሃፍ ተናግሯልና።
		-- ዘሮብዓም (መልአከ ፀሃይ)
%
ኪሩቤል የምስጋና ቃል መአርን የሰጡህ
ጀርባህም የሰውነቶች ግርፋት /ጠጉርን ያበቀለ
የሁሎች እስራኤል ንጉስ /እግዚአብሄር!
ንግስት እሌኒ በሁዋላ
ብትፈልገው የተቀበረ
መስቀልህ /ገንዘብን የእጣን ጢስ ሰው አመለከተ።
ወገኖች /የአዳም ልጆችን ማጥፋት መንገድን እንዳይሄድም
በጌታ ቤት /ቀራንዮ በገባና ባደረ ጊዜ
ሰንበትን ያከበረ ስቅለት /ባህታዊ
በአርብ ቀን ቀዝቃዛ የአካል ደም/ውሃን ቀዳ።
%
የማዳን መልአክ በውሃ መንገድ ይሄዳል
ጠብን በአደረገ ቀን ጠላትን ያሳፍር ዘንድ
የፈርኦን መቃብር/ ባህርን በኤርትራ ቆፍሯልና።
ለነቢይ ሙሴ አይንም ተአምርን ይገልጥ ዘንድ
የግብፅ ምድር ንጉስንና
ወታደሮቹንም ያለደዌ በባህር ውስጥ ቀብሯልና።
ለሞትና ለመቃብርም እግርን በኣፋጠነ ጊዜ
ፈርኦን በኤርትራ በሽታውን አላወቀም
በራሱ ያደረ የመልአክ ቁጣ! የመከራ ደዌ
ፈርኦንን ከአገር ወደአገር ያሮጠዋልና።
		-- ዘዘዮሐንስ (አለቃ)
%
የመመካት ሰው በሃገሩ መኖርን አይውደድ
ከደካሞችም ጋር የሃገሩ መኖር/ማሀበርን አይጠጣ
ማደሪያን ስላደረጓት ስለ ርስታቸው/ሳሌም
ዳዊትና ሰራዊቱ
መሸሸጊያን እስካጡ ድረስ
ከሃገር ወደ ሃገር እነሆ ዞረዋልና
የማይቻል አሳርንም በሳሌም መንገድ ተሸክመዋልና።
በጠብ ጊዜም የወይን ቦታ ፍቅር/ግምጃን ከለበሰ በሁዋላ 
ወደባእድ ሃገር ያልሄደ ባለርስት/ናቡቴ
በወይኑ ቦታ/ሚዛን ነውርን በተበደረ ጊዜ
መዋረድን አተረፈ፤ መቃብርን አዘጋጀ።
		-- ዘኪዳናት ወልደ ሩፋኤል (መምህር ዘጽላሎ)
%
የመና መስፈሪያ/የሆሳዕና ድንጋይን
መልአክ ሚካኤል ለአይሁድ ዘለፋ አኖረ።
%
ፃድቅ ተክለ ሃይማኖት
የኤሳውን ምሳሌና የያእቆብን ምሳሌ አንድ አላደረገም
እሳትን በባህር ላይ ባህርንም በእሳት ላይ
ያለተፈጥሮ ለፈጠረ ለህያው እግዚአብሔር
እንደሚጠላው ጠልቷልና እንደሚወደውም ወዷልና።

አሰረ ንጉስ

ንጉስ ኢዮአስ ሆይ! በሯጭ ነፋስ ገመድ
የታሰረ ፈረስህ ያለመሄድ መሄድን አልሄደም
የእግር ያለመሮጥ መሮጥንም አልመረጠም።
%
ለምሳው የታደሙት
መምጣትን እምቢ
ባሉ ጊዜ አንድ ንጉስ ሂዱና
ችግረኞችንና መፃተኞችን ጥሩ አላቸው።
ሄደውም በሁለተኛይቱ አገሩ ጥግ
እጁን የቆረጠውን ቶማስን
እግሩ የተሰበረ ተክለ ሃይማኖት/ምስኪንን አገኙ
በአዳራሹ ውስጥ በአልን ያደርጉ ዘንድ።
		-- ዘቃማ (አባ)
%
አለም በጊዜው
ወደባእዶች (ሌሎች) አገር ይሄዳል
በስራውም እንደባእዶቹ ይሆናል
ከዚህም ሁኔታ ጥልቅ ምስጢር
ከምድሩ እንደወጣ ገብረ መንፈስ ቅዱስ አልወጣም
ማደሪያው እንደሚያገሱ
አንበሶች ማደሪያ ይሆናል
ጠጉሩም ጠጉራቸውን ተመስሏልና።
%
የዱር እንጨት ቅጠል/ሰው በያገሩ
እንዲቆጠር ከደመና ዘንድ ትእዛዝ ቢወጣ
ቅጠላቸው የደረቀ እንጨቶች ምህረቱን አደነቁ፤
ቃሉ እውነት ነውና ነገሩም የታመነ ነውና
ነጠብጣብንም ስለወለደ
ድንጋዮችን ተሸካሚዎች ወንዞች በአልን ያደርጋሉ።
እውር ሆኖ የተወለደውንም ጭቃን ቢቀባው
አይናማ/ልምላሜ ከእግሩ በታች ሰገደ፤
መቀመጫው በሰማይ ላይ የሆነ የዝናብ ጌታ/ክረምት
የቤቱ ጣሪያ ውሃ ሲሆን ደመና መንኰራኩሩ ነውና።
		-- ዘወልደ መስቀል (አለቃ ዘዑርኤል)
%
በታቦር ላይ ሶስት ቤቶች
በአሳብ ከተሰሩ በሁዋላ ፈረሱና ተመዘበሩ፤
የአለት መሰረት የሆነ ጴጥሮስ አካቶ ሳይፀና
ሁለቱ ያእቆብና ዮሃንስ
የምስጢር ምሰሶዎች ተሰብረዋልና፤
ከጠፈር በታች ያለውን ሰረገላውንም
በእግሩ የማይሄድ ኤልያስ ወስዷልና።
በታቦር የተደረገውን ለጓደኞቻቸው እንዳይነግሩ
ያለፉትንና የሄዱትንም የባህርይ ልጅ አዘዛቸው፤
ኤልያስ በአገሩ አንድ ሳይቀምስ
ወዳጁ የእንበረም ልጅ መጠጥ/ ሞትን ደግሟልና
		-- ዘበቃ (ቄሰ ገበዝ ዘጎንጅ)
%
ህማምና ሞት/የጥፋት ነገስታት
ምግባቸው ስጋ ነው ያለስጋም አያድሩም፤
በአለም ሁሉ ላይ ከፍ ካሉና ከከበሩ ዘንድ
ስጋ ለመብላት ተፈጥረዋልና።
የስቃይ አገልጋዮች/መቃብሮችም
ከእነርሱ ወደሁዋላ ብለው ትራፊዎቻቸውን በሉ፤
ጌታቸውም እንዳለ የጌታውን ትእዛዝ ይሰሩ ዘንድ
ከአገር ወደአገር ለማጥፋት ይሄዳሉ፤
አለምን ሁሉም እያዩ
አንድ ጊዜ ይገርፋሉ፤ አንድ ጊዜም ይቆርጣሉ።
		-- ዘውብሸት (ቄሰ ገበዝ)
%
በታላቅ ባለቤት/ የሁሉ ሆሳእና ላይ
የጧት ምንደኞች ኪሩቤል ብዙ አጉረመረሙ
የመኮብለል ህግንም ከዮናስ ይረዱ ዘንድ ሄዱ፤
አህዮች/የምሽት ምንደኞችን
ከእነርሱ ጋር አስተካክሏቸዋልና።
እርሱን ይሸከሙ ዘንድ
ወደሁዋላ ያሉ አህዮች ግን ከኪሩቤል ጋር ፊት ለፊት አይተያዩም።
ድንጋዮችማ! ታላቅነታቸውን ለሆሳእና ይናገሩ ዘንድ
በአይሁድ ላይ ለመመካት እንደ አንበሶች ይጮኸሉ
ለተራበ ዮሴፍ ምህረትን አድርገዋልና
ለተጠሙ የሙሴ ወገኖችም ቁጣ/ ጥማቸውን ያቀዘቅዛሉና።
		-- ዘለማ ኃይሉ (አለቃ)
%
የእውር/መፅሃፍ ቃሎች በቃልህ
የተነገሩ እግዚአብሄር/የፍርድ ካህን!
በዱር/ጨለማ የተሰማሩ የእውር አይኖች/ህዝቦች
የብርሃንን ውሃዎች ከምንጭ/ወገብህ
ቀዱ፤ አገሩ የራቀ
እንግዳ/አንካሳም በእግሩ መጥቶ ሰገደልህ።
አንተን የወደዱ እስራኤል/የእሌኒ ህዝብም
ኢያሱ/የእጣን ጢስ ወደ ሄደበት ይሄዳሉ፤
መቃብሩ የተሰወረ ሙሴ/የእንጨት መስቀል
ታጥቷልና አካቶም (በፍፁም) አልተገኘምና።
%
የመንግስት አደባባይ ራስ! ዮሃንስ! የቀደስሃቸው
ሰዎች በመቅደስህ እጅ መንሻ/አይንን በማንጋጠጥ ይሰፍራሉ፤
የደብረ ብርሃን ጣሪያው የውሃና የወርቅ ስእል ነውና
ከአንተ ጋርም በመልክ አንድ የሆኑ
ወንድሞችህ/መደነቆች
የአይን ሁለተኛ ፀሃይን ለአይናማ ፈጥረዋልና።
ያልተማሩ ወርቅና ብርም
በመቅደስህ ራስ ጫፍ ከነፋሳት ጋር ይናገራሉ
ወደአራተኛ መንበሩ የመለስኸው መልአክም
ብርሃኖችን የተጎናፀፉ ልብሶቹ ከከዋክብት ጋር ይነፃፀራሉ።
%
ኢትዮጵያ! የአመፃ ገንዘብ በሆነ በሸንገላ/ወርቅ
ህዝብሽ የእርዳታ ወዳጆችን ያድርጉ (ያብጁ)፤
ኤዶምያስና ሞአብ በአንድነት
ክብርሽን ይሽሩ ዘንድ
ተካክለው (አንድ ሆነው) ተማክረዋልና
ከአንች ጋር የተባበሩት
ስላንች ዘወትር ሰላምን ሲናገሩ
ያንች ወገኖችም ምግባቸውን ከተመገቡ በሁዋላ
የተራበ ሳለ የጠገቡ አጉረመረሙ፤
ህማማቸውን (መከራቸውን) ረስተዋልና
ጌታቸው በጠላቱ ላይ ያደረገውን ድንቅም አላሰቡምና።
		-- ዘወርቅ አገኜሁ ተክሌ (አለቃ)
%
የጥፋት መንገድን የሚሄዱ ህዝብ ተራቡ
በያዙት ህብስት ትልን አይተዋልና።
ስንዴን በመበተን የሚዘራ ካህንም ያደንቃል፤
አማኞች/ወፎች ያልዘሩትን ይለቅማሉና።
%
ሰዎች የትንኝን አቅም በስራው ቢያውቁ ኖሮ
የዝሆን አካል ውፍረትን ባላደነቁ ነበር፤
አይነ ስውሩም ባይወለድ ኖሮ የኪሩብን ጀርባና እግር
በአይኖች መገረፍን ባለደነቁ ነበር።
የአገልጋዮ አልአዛር ትንሳኤም በሞት ባያጥር
የበኩር ልጁ የአብ ቃል በትንሳኤ የተለየን ባልሆነ ነበር
		-- ዘጎሹ አራት አይና
%
የመቃብር ትል/ህፃን ጅማቷን እንዳይቆርጣት
አዝማሪ/ገብርኤል መስንቆውን ደበቃት
%
የእስራኤል ወይን/ኤርትራ ምንም አላተለም፤
የግብፅ ንጉስ ወታደሮች እስከ እንቃሪው ጠጥተውታልና።
%
በትርጓሜው ደብተራ የሚባል ካህን/ጥርሳችን
ገብስን ይፀነፅላል ሽንብራንም ያመረግዳል።
%
ክፉ መበለት/ የኤርትራ ባህር
ፈርኦን/ሽንብራን አሰጠመችው።
%
ፊደሎች እነ ሃ ሓ ኃ
እህታቸው ከሆኑት ከነ ኣ ዓ የሄዋን (ግእዝ) ልጆች ጋር
በየቤቶቻቸው ይቀመጡ ዘንድ
ነገርን ሊፈጥሩ ወደ እናታቸው ቤቶች አይሂዱ፤
ይህን ሳይሰሙ እንደዚህ ቢያደርጉ ግን
የአሰት ነገርንም ቢያካሂዱ፤
የተመዘበሩ ቤቶች ስንቶች ናቸው?
ደብተራስ የሳታቸው ስንት ናቸው?
		-- ዘአድማሱ ጀንበሬ (መልአክ ብርሃን)
%
በአመፀኛ የገሞራ ምድር የሰማይ
እሳትን የቋጠርህ እግዚአብሔር የድንቅ ጠል! 
የኤርምያስ ልቅሶ ጌራን (የራስ ቁር) ያልተቀዳጁ ህዝብ
የሰይፍ ሃይለኞች ነገስታትን
ከፋሬስና ከዛራ ቤት በሰርክ (ማታ) ጊዜ
በጉባኤያቸው ይጥሩ፤
የኢዮብ ድንኳን/የቃልህ ተግሳፅ ከተተከለ ዘንድ ነውና።
ኤርምያስና እዝራን ማን በጠራቸው፤
የማር ወለላ/ስጋዬን እሬት/የስጋ ደዌ አምርሯታልና
የሰጠኸኝም እድሜ በፈተና ተፈፅሟልና።
%
አምላክ/ ተድላ ዋህዱ አንድ አደረገን
የማታ እንጀራ/ ደጃዝማች አበራ ሁሉን ያጠግባልና
ዘይት/እዳመሆኔ ግን ስራዋን ባታብል
አላጌ ደነገጠች አረራም ፈራች፤
የቦራ ወረዳዎች/
ሰማይና ምድር እውነትን ይናገራሉና።
ነበልባላሙ የገሞራ እሳት/ የወገብህ ጥይትም
በወጨፎ ይሰለስና (ሶስት ይሆንና) በውጅግራ አንድ ይሆናል፤
ስድስት ስድስቱን የሚችሉ የፈረንጅ ጋኖች/ሽጉጦችህም
የምኒልክ/ኤርትራ ውሃዎችን እስከ አፋቸው ሞሉ።
		-- ዘተድላ (መምህር)
%
ቀላዋጭ ካህን የምጥዋ ነጋዴን አትናቅ
ሁለተኛም በበሬ አራሽ ገበሬዎችን አትስደብ
በራብ ቀጠና/ማሰሪያ አንተ ትገረፋለህና
ኤልያስ/ነገሬም የአሰት ምስክርን እንዳይሆን
እነሆ (አሁን) ያለፍሬ
የቆሬ ልጆች/ ወንድሞችህ በራብ/እሳት ተቃጠሉ።
እኔም የአባቶች ሰማንያ አንድ መፃህፍትን ተምሬ
በነጋዴ አመልካሁ ለገበሬም እሰግዳለሁ
ከደምቢያ አራሽና ከትግሬም ነጋዴዎች
አንድ እንጀራ እቀላውጣለሁና ድርጎ ጥሬም እለምናለሁና።
%
ልምላሜ አዝመራን የተመላሽ
ደብረ ሃይል ወይናችን እንዴት ያለፍሬ ተገኘሽ!
ጫፎችሽ ካህናት
የፃድቃንን ምስጋና እንዳይነግሩ ተቆርጠዋልና
		-- ዘድንቄ (አለቃ)
%
የሙሴ ድንግል መንደር መሰወርን
አልቻለችም በተራራ ላይ ተሰርታለችና።
%
የክብር መና/ራስ ሰማይ/ ሰልሞን ነው
ዘካርያስ/እግር ደግሞ የፍጡራን ዘርእ/ምድር ነው።
%
የእውነተኛ ንጉስ ልጅ
ሰውነቶች የሄኖክ/ተራራ ቤት ጉድጓድን ቆፈሩ፤
በኤልያስ/አሞራ ምሳሌ/ እፍኝም ጠጡ።
ስለመብል ምክንያት ግን ምድር እንዳትጠፋ
የመቃብር ትል ስጋ እንዳይበላ ማለ፤
ለአንድ ጊዜም መፆምን ፈቀደ።
		-- ዘአርአያ ወረታ (አቶ)
%
ተክለ ሃይማኖት ያለህግ
ክንፍን ለጎን እንጨትንም ለእግር
እንዴት ያለ ህግ በአጭር ቁመቱ ላይ ጨመረ!
ነገር ግን እንዲህ ያለው ነገር ይቅር፤
ከጌታው የሚበልጥ አገልጋይ
በአገሩ ሁሉ ለምስክር የለምና።
%
ለክርስቶስና ለማርያም ልደት
ምስጋናን እናዘወትር ዘንድ መምህር ያስተምረናል
መሪ/መዝሙርም ይመራናል።
ከምድር ሰው የሆነ የአዳም ዜናን
ግን በአጭር ተውን፤
የነገር አንቀፅ ቢረዝም ግን
በውስጡ ነውር በተገኘ ነበር።
%
የአብ አለኝታ ነጋሪ
በቃሉ ለመራራ አዘን ልጆች
"ቸር አባታችሁ የርሱን መንግስት ይሰጣችሁ ዘንድ
ጥሪታችሁን ሽጡና ለድሆች ምፅዋትን ስጡ" ይለናል።
እኔም በዚህ ምስጢር ንባብ ፍቅር በተነደፍሁ ጊዜ
ገንዘቤን ለመቃብር ሸጥሁ፤
ከመሰብሰቡም ምፅዋትን ብመርጥ
ምፅዋትን ለምድር ሰጠሁት።
		-- ዘወልደ ማርያም ሀብቴ (አለቃ)
%
የአለማችን ፀሀይ ፊቅጦር
የሰላም የፍቅርን ብርሃን የሚፈነጥቅልን
መግቢያውን በቀትር አውቋልና
ታኦድራ በመልካም መዝሙር ለሱ ታለቅሽ ዘንድ
አንቺ ወየው! ወየው! ወየው! በማለት ነገር
ከኢያዜር የልቅሶ ቃልን ተማሪ።
%
ጥራትህ /ፍቅር እስከታወቀ
በሰባት ጊዜዎች/ ሃብቶች
የተፈተንህ ተክለ ጊዮርጊስ/ ብር! በድንግል ካመንህ በሁዋላ
ብትገዛ ሰውን እንደ ከንቱ ቁጠር፤
ፈጣሪ ይሁን ቢል የምድርና የሰማይ መላእክት
በአገልጋይ አምሳል ይገዙልሃልና
እግዚአብሄር አይሆንም ካለ ግን
እጆችና  እግሮች ያምፃሉና።
%
ኤልያስ በእንግድነት
ከሙሴ የህይወት ውሃን አትለምን፤
የሙሴ አዘቅቱ ጥልቅ ነውና ስለተወደደ እንጀራ ፈንታም
የምድር ፍሬ የሆነ የመቃብር ትልን ይሰጡሃልና።
የጴጥሮስ አንድነትንም በጳውሎስ ዋጋ ፍቅር አትግዛ
በተራራ ላይ ቢያሞኝህ 
ምስጢርን ለሚዘራ ጴጥሮስ
ቁልቁል የሚያወርድ ምክር አለውና።
%
ዘመን አለቀ ተጨረሰም
የተክለ ሃይማኖት ሁለቱ ልብስና እግር/ልጆች
በሚበልጧቸው ሱራፌል/ ማህበር ፊት
"እኛ እንናገር እኛ እንናገር" ይላሉና
ባለዙፋን ጌታም ሳለ
የቀራንዩ ፍርድን የአሁድን አንደበት/ አገልጋይ ፈርዷልና።
ባለዙፋን ጌታም ሳለ 
		-- ዘገብረ ማርያም ( መምህር)
%
የጥንት ስትሆኑ ፊት
ቀዳሚነታችሁን የምናፍረው የኢትዮጵያ ደብሮች ሆይ!
የፍጥረት/ ምክር ሁዋለኛ አዳም/ማርቆስ
በቀድሞ ፍጥረቶች/ደብሮች ላይ ተሾመ
የጢስ ብናኝ ከእሳትና
ከነዲድ ፈረሶች ቢቀድም እንደነዲድ አይወደድምና።
ሁለተኛም ከቀንዶቹ የቀደመ ፍጡር ሲሆን
ዝሆን የውጭ ነቢያ እንደ ቀንዶቹ አይከብርምና።
ብርና ብረትም የብልሃትና የስራ መጀመሪያዎች ሲሆኑ
ሁዋለኛ ወርቅ በላያቸው ላይ ይቀመጣልና።
		-- ዘፈንታ ገብርዬ (መልአከ ብርሃን)
%
የባለፀጐች አገሮች እናት ደብረ ሊባኖስ
አካሄዶቿ በቃል ሰው መሆን/ምስጢር መካከል ናቸው፤
የቶማስ እጅ እሳት/ቃል ከደም ጋር አንድ የሆነ ነውና።
ግን አንች የሞአብ እህት/ባቢሎን!
ከምድር ስፋት ወደሰማይ ብትመጥቂ
ከንቱን የሚሰራ
የገለአድ/ቤትሽን ህግ ለመናገር ሃፍረት ነው(ያሳፍራል)።
የመቃ በትርና የፅኑ ውርደት ጋሻ በሆነ በግብፅም
በአሶር እንደአፈርሽ ታፍሪ ዘንድ አለሽ፤
ጣፋጭ የመፅሃፍ ቃልን የሚጠግበው ሳይኖር
ከመራራ መታበይ የጠገብሽ ነሽና።
		-- ዘተክለ ጽዮን (አለቃ)
%
ለእኔ ችግር /ሸክምን ለማክበድ ከእኔ በቀር
በውሃ የማይቀዘቅዝ የገሞራ እሳት/ራብን
በሆድ/ ጭኑ ውስጥ ማን ይቋጥራል? (ይችላል?)
ለእኔ ያለእኔስ
አንካሳ ማነው? እውርስ ማነው?
መንገድን አልሄድምና
የአይንና የእግር ሰው ስሆን ብርሃንን አላይምና።
ለእኔ ግን በውጭ ከምኖር
እንደ አልአዛር ወደቤቴ/ መቃብር መግባት ይሻለኛል
ከምድር እንደወጣሁም ወደ መሬት ልመለስ፤
በጭቃ እንደተፈጠርሁ ጭቃን እሆናለሁና።
		-- ዘተክለ ጽዮን (አለቃ)
%
ጠላት በከንፈሮቹ ያለቅሳል
በአፉም ይንሰቀሰቃል፤ የልብ ሰይፍ/ነገር
ውስጥ ውስጥን እየቆረጠ
የኢዮአብ/ጠላት ልብ
የብረቶች ሰይፍ/በትር በእጁ
የተያዘ ሲሆን በአበኔርና 
በአቢሳ መሃል ፍቅርንና ሰላምን እንዳደረገ
የኤፍራታ ሰው ዳዊትም በከበረ ልቡ
የአቤሴሎምን ሞት ሲጠላና የኦርዮን ሞት ሲወድ
በልቡ ስለአቤሴሎም ስለኦርዮም በከንፈሮቹ
የልቅሶን ነገር ለአሉት ማህበርተኞች እንዳሳየ።
%
የሰው ዘመዱ የምናሴ ጌታ ነው
ሌላ ዘመድና ወዳጅም የለውም፤
የሰው መዘመድ/ዘኬዎስ አጭር ነውና
የሰው ፍቅር/ባህርም ሙሉ አይደለምና
የሰው ፍቅርን ብናስብ
የምድር ሰው መዘመድ/ፊትንም ብንመለከት።
ለመሬታዊ ሰው ግን የፍጡር ሰው መዘመድ
በምድራችን ቢጠቅመው በመከራም ጊዜ ቢያድነው
የደገኛ ያእቆብ ዘር በኸር የሆነ ባለዘመድ ሮቤልን
የስጋ ሞት ባላገኘችው ነበር መቃብርም ባልበላችው ነበር።
		-- ዘኪዳናት ወልደ ሩፋኤል (መምህር ዘጽላሎ)
%
በጎስቋላ ስጋ ቤት ውስጥ ቀን ያደረሰህ
ሰው የመሆን እንግዳ ኢየሱስ ክርስቶስ
የአባትህ ቤት /ዙፋን በሞቀ ነዲድ የታጠረ ሲሆን
እንዴት እንደ ሌባ አጥር
በሌለው መስቀል/እዳሪ ከነውር
ልጆች/ አውሬዎች ጋር አደርህ?
ስንዝር ሙሉ የሆነ የጤና መጠለያንስ እንዴት አጣህ?
መንገድ የሰው ፊትን ከመሄድ እግሩ
ለታወረ አንካሳና እግር የእግር መንገድን
ከማየት አይኑ ለአነከሰ እውር
የሚያስደንቅ ጤና/እግርን አንተ ስታወርሳቸው።
%
የተገፋ ኦርዮን መግደል የዳዊት መሰደቢያ ነው
በቃየል ልጆች የሴት ህዝብ መሰሰንም ነውር ነው፤
ኤርሞን የተባለ ተራራን በመጥራት ይምሉ ዘንድ ወደዋልና።
ተናጋሪ ቃል ግን በተናገረ ጊዜ
ነገር የሰው ልብ እግርን እንዳያነቅፍ
ሆሴእ ምድር በሰሰነችበት
በዚያ በጎሜር በሰሰነ ጊዜ
የፃድቃን ሴት ምግባር ባልነቱን አልተወችም፤
ሁሉ በጊዜው ይወደዳልና፣ ያለጊዜውም አይወደድምና፤
በተሳለ ጦር ልዩ አጋግን መግደልም
ሳሙኤልን ከጌታው እግዚአብሄር ዘንድ አላሳጣውምና (አላጣላውምና)።
%
የአይኔ ማረፊያ ወዴት ነው?
በሚያስፈራ ዱር ነውን? ወይስ በተራራ ውስጥ?
ለእኔስ የተሰወረው አይኔ ወደአለበት
ብሄድ በተሻለኝ ነበር፤
ያለአይንና ያለእግር
መንገድን መሄድ ለልብ አይቻለውም እንጂ።
እኔም/በአዘን ባህር ዳርቻ በቆምሁ ጊዜ
የሚቀመጥበት አለኝታ/ መርከብን ልብ ቢያስብ
መቃብር አድማስ መጨረሻዋ የሆነ
መለየቱ/ አገር ምን ትርቅ!
		-- ዘቀፀላ ኃይሉ (መምህር ዘዋሸራ)
%
የሽያጩ ክረምት/ብር ሰላሳ
የሚያህል የሆሳእና ወገኖች በሆሳእና ጊዜ ፍሬን መያዝ/እውር
በማን በደል ተወለደ አሉ፤
ለመጠበቅ/ መዳኑም
የሟች አልአዛር ሆሳዕና የሰራው
ጭቃ ምክንያት ሆነው።
የላከውም "ያልደከሙት በሌሎች ወገኖች ድካም
ይገባሉ" የማለት/ደብዳቤ ትንቢት/ደብዳቤ
የደስታ በአልን እንድናደርግ ወደእኛ እንዳይመጣና
እንደ ትንቢትም ያገልጋይና የጌታ ሆሳዕና እንዲፈፀም
የሚዘራው ሌላ ነው የሚለቅመውም ሌላ ነው።
		-- ዘገብረ ኢየሱስ (አለቃ ዘጠዳ)
%
በወርቅና በብር ከተሸለመች
ከበቅሎ ክብርና ከአህያ ክብር ማን ይበልጣል?
በቅሎም ፍጡር የሆነ ንጉሰ ነገስትን ብትሸከም
በበትር የተሸለመች
የአህያ ውርንጫ ከርሷ ትበልጣለች
የነገስታት ንጉስ የሆነ
የማይቻል ሸክም ፈጣሪን በሆሳዕና ጊዜ ተሸክማለችና።
አህያም በውርጭና በቅዝቃዜ ጊዜ በድንጋይ
በረት ውስጥ የታሰረ ሲሆን ሆሳእናን በትንፋሽ አሟሙቃዋለችና
ሄሮድስም አስደናቂ ሆሳእናን በፈለገው ጊዜ
በግብፅ አገር ውስጥ ይኖር ዘንድ ከሄድሮስ ፊት አሽሽታዋለችና።
		-- ዘዓለማየሁ ፈንታ (አለቃ)
%
የነገር ሁሉ የበላይ የሆነ የጊዮርጊስ ደብር/መስቀል
እንደ ወርቅ አክሊል በደብሮች ራስ ላይ ይቀመጥ፤
ምንም ዮሃንስ/የዘመኑ ቁጥር አጭር ቢሆን
ከእሊህ እንዳይወርድ
ከማሰሪያ እስቲፈታ ድረስ የድንጋይ ሆድ ልጅን ለመውለድ
በምጥና በጭንቅ አለና።
ደብሮችም ከመታወክ ድርጊት /የነገር ሴት
ይርቁ ዘንድ ከአበባ የቀደመ የእንጨት ግንድና የሰመረ የፍሬ በኸር
እንደ አበባ አይወደድምና እንደ ፍሬም አይከብርምና
የሁሎች ላሞች ራስም መጀመሪያ ፍጡር ሲሆን
ሁዋለኛው ቀንድ በላሞች ራስ ይቀመጣልና።
%
የወልድ የስራው ቀን የሰንበት ቀን ናት፤
ነገር ግን ሰንበትን እንዳይሽር
ጌታና አገልጋይም እንዲያርፉባት
በተራራ ሙሴን ለምን አዘዘው?
ወደሁዋላ የማይቀር
የሰማይና የምድር መንገድን በሰንበት አድርጓልና
በሰንበትም እጅንና እግርን ማንሳትን ከከለከለ በሁዋላ
መንገድ/ትንሳኤን ሊሄድ መቃብርን ከፍቷልና።
ነገር ግን የቸር ጌታ ምክርን መናቅ ለማን ይችላል?
ለሰው የሚሻለውና እርሱ ያውቃልና
		-- ዘዘዮሐንስ (አለቃ)
%
ብርሃንን እንደ ግምጃ የለበሰች
የማየት ሰው/ ዮሴፍ የዲማን ባህርይ አላወቀም
አስደናቂ የሆነ የፊቷ አይነት ውበት በየቀኑ ይለወጣልና
ስለዚህም ለውጥ
የሰው አይን ከፍተኛ በረራን የሚበር
ባሞራ የተመሰለ ዮሃንስ ነው።
ጣሪያዋ/ ሰይፍ የፍጡሮችን አንገት የሚቆርጥ ነውና።
መላእክትም ከሩቅ ጠፈር (ሰማይ) ተሰብስበው
ያገሮች እናት/ዲማን ክንፍን በመዘርጋት ጋረድዋት
ከበደልና ከነውር የነፃች ዲማ/ድንግል
ከፀሃይ ትበራለችና ከደብሮችም ከፍ ትላለችና።
		-- ዘተክሌ (መምህር ዘዋሸራ)
%
እግዚአብሄር የሚወደውን ይቀጣል
ያለው መፅሃፍ በተርጓሚው መምህር ቃል
ለገዳምና ለደብር ፃድቃን እውነት ነው
በእኔ ዘንድ ግን አሰት ሆነ፤
በእየቀኑ በአመፅና በነውር ስራ እየተጋሁ
እኔ ልበ ዝንጉና
በረዘመ ገመድ/ሃጢአት እስረኛ ነኝና።
ለእኔስ የቸር አምላኬ ቁጣ ይገባኛል፤
ከሁለት እግሮች ህመም እድናለሁ ስል
እኔ በገዛ እጄ አሳርን ጠርቸዋለሁና
የመሬት ሰውም የሚያገኘውን አያውቅምና።
		-- ዘወልደ ሚካኤል (መምህር ዘዜና ማርቆስ)
%
በሁለቱ ሴቶች አምሳል
ሰማይና ምድር ቢጣሉ በድን ተሸካሚ ምድር
በቸር/ሰሎሞን ሞት እንዴት ታዝን?
የእውነት ፍርድን የሚያውቅ
ከፍጥረት ሁሉ ታጥቷልና
ያልወለደችው ሴት ሰማይ ህይወት ያለውን ስትሸከም
ሰማይ/ውሸታምንም የባእድ ህፃንን ስትሸከም
የአለቃ ሰሎሞን ሞት ወሬ እንዴት ያስደስታት!
በሰማይ ዙፋን ሰሎሞን ቢኖር ኖሮ
ለሁለቱ ሴቶች ያካፍል ዘንድ በህይወት ያለውን በገደለ ነበርና።
		-- ዘተክሌ (መምህር ዘዋሸራ)
%
ያባቶቻችን ድንበር ትውልድ ያልፋል
ከአባቶቹም በስራ ይተርፋል።
ሳህለ ማርያም/ተራራ! የዚህም ምሳሌ በአንተ ላይ ነው
ዋሸህም እንዳትለኝ
ከበኩር ሰሎሞን ንግግር
ተረዳ አስታውስም
ተናጋሪው ቢቀበር ንግግሩ አይቀበርምና
ስለእውነቱና ስለቀጥተኛነት ስለሚያስደንቅ የዋህነትም
የጠላት ፍዳ በቀኝህ ምስጋና እስከ ትግራይ ድረስ ይመራሃል፤
በውሎ አገር መካከልም መንገዱን አቅንተህ
ለመግዛት ተዘጋጅ በጎንደርም ንገስ።
		-- ዘዘወልዴ (አለቃ)
%
የስም ጥቅሙ ምንድር ነው?
የሌሊት ጨለማ/አገልጋይ ብርሃን ቢባል
መራራም ጣፋጭ ቢባል
ወይንንና ብርሃንን መባል
ለአውናንና ለኤር አልጠቀመምና
በኢዮአብ/ የሳር ፍሬ ፊትም
የኔር ልጅ አበኔር የሳር ቅጠል ሆኗልና።
ቸር የአብ የባህርይ ልጅ ግን ብርሃን ቢባል
ለእውር ልጅ እውር መንገድ መሪ ሆነው
የነገር ጣፋጭ ወይንም ቢባል
የፍቅር ዘመድ የቃና ቤት ወይን የእውነትም ምስክር ሆነው።
		-- ዘአካለ ወልድ (መምህር)
%
የምቾት አለም/ጎንደር ካለፈ በሁዋላ
የምቾት አለምን ከሌላው ጎንደር ይፈጥሩ ዘንድ
የሃገሩን ሁሉ ሃጢአት/ግብርን የምታስተሰርይ
ወሌ ጉግሳ! አንተን
ስላሴ በዳዊት ዘር ዙፋን አቆሙ(ተኩ)፤
ነገር ግን በዘመንህ
ነዋሪ ያልሆነ-ግብር አይፈጠርብን።
ለመታደስም ንስር ከግብፅ በተጠራ ጊዜ
በሃይልህ ይቀሰፍ በሰይፍ ቃልህም ይመተር፤
በምድር ገና ሲሆን ካልጠፋልን
የአሞራ መነቀል ወደላይ ይበራልና
		-- ዘእንግዳ ወርቅ ኃይሉ (አለቃ)
%
የምርምር ሰማይ ጠፈርን ብናይ
ፀሎት ያለፍቅር ሰውን አያፀድቀውም፤
ማመንም ምግባር ከሌለው አይጠቅመውም፤
ዳግመኛም የትህትና
መንገድን የሚሄድ የበኩር ክርስቶስ ጠላት
የሆነ ትእቢት አይገባውም፤
ትእቢት ከአለ ዘንድ በዚያ አሳር አለና።
ወንድሞቼ! የዚህን ነገር ታውቁ ዘንድ
እጆች ያለጣቶችና ያለጥፍር አይጠቅሙም፤
ጥርሶችም ከንፈሮች ከሌሏቸው ብቻቸውን
በፍጡር ሁሉ ዘንድ በፍፁም አያምሩም።
%
የመለኮት ፍርድ/መሰናከል በመካከሉ የተቀመጠ
ሲሆን በምኞች ክንፎች በደመና ላይ እንወጣለን
ወርቅ የሞት ፍርድንም ከከበረ ከመንግስት ገንዘብ እንሰርቃለን፤
ሁሉን የሚመለከት የሞት ጠላት/አይን
ወደኛ ሲመለከት
የፍዳችን ፍርርቅ/ ጠላትም ወደዚህ ሲመላለስ።
ከቀድሞ ሰው ከአቤል በሮች እስከ የሁዋላ ሰው አቤል ዳርቻ 
የሄዋን ደም/ባህርን የጠጣ ሃረግ/ሞትንም እንስባለን፤
ከርሱም የሚለቀመው አፈርን መሆን/አዝመራ
በአልአዛር አውድማ/መቃብር በረከትን ይሞላል።
		-- ዘገብረ ሚካኤል ዕውር
%
የብዙዎች አባት የአዳምና ክብሯን ያሳነሰች የሄዋን
በእንጨት ቅጠል ደም ያደፈ ልብስ/ሁኔታን
እግዚአብሄር በሰውነት ደም አጠበ፤
በሁሉ የአለም ፊት ላይም
በኖህ ግምጃ መራቆት/መሀላን ሸፈነ፤
የጌታና ያገልጋይ አምሳያ
ከእሳት ፈረሶች/ ኪሩቤል
መለየትን አልቻለምና።
በሰሎሞን/እግር ሩጫም አለምን በጐበኘ ጊዜ 
የጠና የጠላትን ግድግዳ ያላሸነፈውን ወደደ፤
በከፍተኛ ወንበር (ዙፋን) ከመቀመጥ ይቅርታ ይሻላልና
ድንግልም በነቢይ ፈቃድ የምሳሌ ድንጋይን ትችላለች።
		-- ዘምሥራቅ  (አለቃ ዘኤልሻማ)
%
ባህሪዋ የነፃ ድንግልን ከነውር ቢያነፃት
መንፈስ ቅዱስን ጥቂት አናደንቀውም፤
ለነፃችው ግምጃ ልብስ አጣቢ ይፈለጋልን?
ለአዳፋው ልብስ ይፈልጋል እንጂ፤
ከበደል/ጭቃ እድፍ
እኛን ቢያነፃ ማድነቅን እናደንቃለን፤
እድፋም ሳለም የተወደደ ሃርን ማንጣት
አልአዛር ሳይጠራ ነዌን የነዌ መጥራት ነው፤
ግን ፍርድ የለም፤ በንጉስ ላይ ፍርድን መፍረድንና
በባህር ላይ እሳት ማንደድን ፍጡር አይችልምና።
		-- ዘጎበዜ (አለቃ ዘደብረ ወርቅ)
%
አዳም በእጁ በትር የእባብ ራስን
ይሰብር ዘንድ የእውነት ፍርድ ከነጋሽ አፍ ወጣ፤
በሙሴ ዘመን ግን ከዚህ መከራ ይወጣ ዘንድ
እርሱው እባብ ነበረ በትርም ራሱ ሆነ።
ግን የቀድሞ እባብ በቀልን
በሰላምና በፍቅር ዘመን እንናገር ዘንድ አይገባንም፤
ሽማግሌን ከገነት በምክር በአወረደ ጊዜ
ያላወረደውን ሽማግሌ ወደ ተራራ አውጥቷልና
ለኖህ ቃልም ይታዘዝ ዘንድ በልዩ ህማሙ ጊዜ
የዱር እባብ አፉን በመርከብ አልከፈተምና።
%
እስራኤል ጠላታቸው/ባሀርን ያሸነፉት
በጦር አይደለም በበትር ነው እንጂ።
%
የመምህር ጴጥሮስ እጆች የድንግልን መቃብር መረመሩ
በሰው ምድር ልብ ውስጥ ያለውን
የሚያውቅ ባይኖርም መቃብር በውጭ ፃድቅ ሲሆን
በውስጡ ሃጢአተኛ ነውና
የትል ንስሃም በእርሱ ዘንድ ቀላል ነው ለፍጡር/ትል
በደሉ ማሰብ እንጂ ማድረግ አይደለም።

አሰረ ንጉስ

እስኪ ወንድሞች! የሎጥ ሚስት/ፍቅርን አስቧት
አምላክ መታወክን ቢሰራና አገር ብትጐናፀፈው
ከሚያይ የሰው አይን 
በተራራ ላይ የተከተመች
ከተማ መሸሸግን አትችልምና።
		-- ዘገብረ ሚካኤል
%
የስንዴ ቅንጣት/ እግር በመጀመሪያ ባትሞት
ብቻዋን ተቀምጣ ትኖራለች፤
ግን ከፈረሰችና በጭቃ መለወስ ካገኛት
የክብር ክንፍን ታፈራለች።
የቁርዬ አሞራ ቃልም በተክለ አብ ጎን/ምድር ተሰማ፤
ተክለ አብ/አዝመራ ለአጨዳ ደርሷልና።

አሰረ ንጉስ

ኢትዮጵያ የታላቅ ማርቆስ ወንበር የሆነች እንክንድርያ ናት
የታላቅ "አገር መራቅ ፍቅርን አይከለክላትምና"።
ስለተርጓሚ ማርቆስም ፈንታ
ቸር ታማኝ አብርሃም በዚህ አለ፤
ህጎቿን አዋቂ ነውና።
		-- ዘራስ ወርቅ (መምህር)
%
የዘመን ርዝመት ማሰሪያው የበጠሰ ስምኦን/ጥጃ
የወለደችው ላም ሞትን ለመገናኘት ጠባቂውን ቀደመው።
%
ሙሴ የሰበረውን የኢያሪኮ ባህር ሸክላን
መምህር ማእቀበ አልፋ በቁርበት ጠፈረው
የክርስቶስ ልደት/ዘላን የወተት ማከማቻ አድርጎታልና።
		-- ዘደሴ (ማዕበል)
%
ለእግዚአብሄርና ለገንዘብ
መገዛትን አትችሉም "ያለህን 
አምላክ ሰሚ! ከሁሉ በፊት ታፈቅረው ዘንድ
አገልጋይህ/ገንዘብ መውደድን ዛሬ አሰናብተው
ወርቅን ብትወድ ክብሩንም ብታበዛ
በጥንቃቄ እያኖርኸው
የገንዘብ አገልጋዩ እንደሆንህ
ማወቅን እወቅ እወቅ።
		-- ዘአድማሱ ጀንበሬ (መልአከ ብርሃን)
%
ከመቀራረቡ ከዘመድ መራራቁ ይሻላል
የዚህን ነገር ምስጢር ልብ እንድንል
ባንድ ሆድ በፅንሱ ጊዜ ቢመለከተው
ያእቆብ ኤሳውን
ጠላቱን እንደሆነ አውቆ እግሩን አሰናከለው
የሁለታቸውንም መፃረር (መጣላት)
ከዛራና ከፋሬስ መፅሀፍ እኛ እናስታውሰዋለን።
ለዮሀንስ ግን ጌታውን በእናቱ ሆድ ባወቀው ጊዜ 
የእናቱን ሆድ ቀዶ መገናኘቱን ወደደ
የቦታና የሆድ መራራቅ ይህን ካሰመረው ዘንድ
መራራቅ/ወንጌል መፋቀርን ትሰብካለችና።
		-- ዘገብረ ሥላሴ (መምህር ዘኤልያስ)
%
የተወደደ ፍሬውን/ልጁ ሰሎሞንን/
በዙፋኑ ያስቀምጠው ዘንድ ማደሪያውን
ለፈለገ ለዳዊት ወይን እነሆ እግዚአብሄር ማለ፤
የወደደው ወይን ለዱር አበባ/መዘመር
መሪ ከሆነ በሁዋላ
ሳኦል/የክረምት ዘመንን ሽሮታልና።
ቀንሞስ/ፀናፅልም ከናርዶስ/ ከበሮ ጋር
መዝሙር/የፅጌ ዘመንን በጣም ያሳምረዋል፤
የብርሃኖች አምላክ እግዚአብሄር በደሙ አምሳል
ሳይፈጥረው የአዳም/ ወይን ግብርን ያውቃልና።
%
ድንገተኛ ጠብ በደረሰችብኝ ጊዜ
ከሰማኒያ ዘመን በሁዋላ መናገር ተሳነኝ፤
የውስጥ ምላሴን የስጋ እርጅና
አስሮታልና አይኔንም
እግሩን እያፋጠነ የመጣ የስጋ
ጠላትን በማየት
እንዳይሸሽ ጨለማ/የግብፅ መጋረጃ በፍፁም ሰውሮታልና
በፍርሃትና በድንጋጤም የእነኢዮአብን
ሞት አስቦ የገንዘብ ቤት/ልቤ ፈረሰና ተመዘበረ፤
በዚህም የእውቀት ልጆች! አትፍረዱብኝ፤
ጴጥሮስ በፈራ ጊዜ የፈጠረውን ክዷልና።
		-- ዘበቃ (ቄሰገበዝ ዘጎንጅ)
%
ጆሮ ያላችሁ አእምሮም
ያላችሁ ሰዎች! ይህን በጆሮ ልቡና ስሙ
አማኑኤል እንዳደነቀው ጌታውን እንዳገለገለ
ታማኝ ሰው ጥሩ ምስጢርን የሚመክረን
የመፅሀፍንም ምክሩን
ልብ ትሉ ዘንድ የልብ ትጉዎች ሁኑ።
ወርቅንም አትውደዱ ዱካውንም አትፈልጉ፤
የሚያልፍ ወርቅ የወደደውን ይከሳልና
የአብርሃም መማር (መፅደቅ) በወርቅ ቢሆን ኖሮ
ባለወርቅ ኪራምን የሚያከብረው አይኖርምና።
		-- ዘአስበ ፃድቅ
%
የታመመ ይስሃቅ ለሞት በደረሰ ጊዜ
የስጋ ዘመዱ/ሰይፍ በደም/ እንባ ተጠመቀ።
%
መንግስተ ሰማይ/ብርሃን ለፃድቃን በወጣ ጊዜ
እውር/ሃጢአተኛ በሲኦል/ጉድጓድ ወደቀ።
%
በስምኦን ጭን የተቀመጠ አዳኝ/የአካል መታደስ
አዳም/ጳውሎስን ለማዳን ከኢያቄም ወገብ ወጣ።
%
እንደ መፅሀፍ ቃል ይሁዳ የፀደቀ ይመስላል፤
በቤተ መቅደስ ውስጥ ወርቁን ለህዝብ በትኗልና።
%
ነጋዴ/ራብ! የገዳም ባህታዊ/ስንቅህን አትጨርስ፤
መንገድህ/ፆም ግማሽ አልሆነምና።
		-- ዘይትባረክ ቂርቆስ (መሪጌታ ዘደብረ ፅሙና)
%
በትንሽ ወርቅ
የተጠቀለለ የሰማይ ወርቅ በምድር ቢወድቅ
አይሁድ እርሱን ለመውሰድ በጣም ቸለል አሉ
ጥበበኞች ግን በግልጥ አውቀውት ወደዱት፤
ዝንጉዎች አይሁድ ጨርቅን አይተዋልና
ጥበበኞችም ወርቅን አይተዋልና።
%
በነጐድጓድ ድምፅ/ድንግልና
የዮሴፍ ድንግል ሆድ በአገር ድንጋይ ፅንስ ላይ ወደቀ።
የንፅህና ፀዳል መታጨትም በእርሷ በረቀ
የድንግልናዋ ጥራት ብርሃን ግን ከመልአክ መውረድ የተነሳ
ታወቀ
ከልብሱ/ልማድ ማህፀኗ ተራቁቷልና
በውሃ/ድንግልናም ተጠምቋልና።
		-- ዘአርአያ ወረታ (አቶ)
%
የጥምቀት ወር በደረሰ ጊዜ
ተላላኪ ገብርኤል ምንን ይለብሳል?
ነዲድ/ልብሱ በመታጠብ አልቋልና
የነዲድ/ልብሱ ማለቅስ በፍፁም አላዋረደውም፤
ድንግል/እመቤቱ  ወርቅን ትፈትላለችና
ጌታውም መብረቅን ይለብሳልና።
		-- ዘይርጉ (አለቃ)
%
በሰዶም የፀደቀ በላተኛ
እሳት ሟች ሰው/የሃጢአት
መስዋዕትን በጥንቃቄ እንኪሰዋ ድረስ የእሳት ድምፅን
በሰማ ጊዜ ሎጥ ወደዱር ሸሸ፤
የህፃን ቂርቆስ እግር ግን ነነዌ በደረሰ ጊዜ
እሳት እስኪርቅ ሸሸ፤
አምሳ ልጆችን የበላ እሳት
ፋሲካው በኤልያስ ጊዜ አልቋልና።
%
በደማስቆ
ከመብረቆች የተነሳ ሳውል ወደቀ፤
ግን አንተ ህሩይ! ደማስቆ በደረስህ ጊዜ
ከመብረቆች ይልቅ ፊትህ ድንገት በረቀ (በለጨ)
ከሰሌን ግንድ ያማረ ስምህም ከቁመትህ ይልቅ አደገ፤
ያልራቀ ስምህን ከሁሉ
የረቀቀ የረቂቅ እውቀት/ነፋስ
በተረዳ ነገር ወደላይ ስቦታልና።
		-- ዘመርሻ (አለቃ)
%
በባልቴት ሃናና
በሽማግሌ ኢያቄም የሆነ
መጀመሪያው ልደት በሁዋለኛው ልደት/የአካል መታደስ ታወቀ፤
ብርሃን የአካል መታደስ ለፃድቃን ወጥቷልና።
የዚህንም ምሳሌ ማስገንዘብን አብርሃም ተረዳ፤ ካረጀ በሁዋላ 
በእርጅናው
ህፃንን ወልዷልና ቃሉንም አፅድቋልና
ከቃሉም አንዱ አልወደቀምና።
		-- ዘታመነ (አለቃ)
%
ከኢየሱስ መወያየትን
ኒቆዲሞስ ባልቻለ ነበር፤
የእነዚሁ ጠበብት መንግስት/ መልስ ጥቂት እንዳትለያይ
የድንግል ልደት/ፈራጅ ለእነርሱ ደርሷልና
ሳዶቅም የሁለቱን ጩኸት/እርቅን ዘለግ አደረገ
ከአረጀ በሁዋላ ተወልዷልና
ከእናቱ ሆድስ እንደታወቀው ይቅርና
ከሴት ልጅ ወላጅ ሰረቀ።
		-- ዘበቀለ ጎበና (አለቃ)
%
እንደአለም ሰዎች
የስራ አሜት ለመላእክት ተገባቸው፤
ሩፋኤል አይን በአይን ቢሰርቅ
ድንግልን ሊያስደስታት ገብርኤል ስቋልና፤
በርህራሄ ስም ታዋቂ የሆነ ሚካኤልም
የፈርዖንን ቤት ሰንጥቋልና።
ከእኒህ ምክር ግን ጠንቃቃ በመሆን ይርቅ ዘንድ 
ቀውስጦስ ተጣለና ወደቀ።
		-- ዘበቀለ ጎበና (አለቃ)
%
የቢታንያ ድንጋይ በምግባሩ ያረጃል
ያረጀ መሆኑም በሆሳዕና ፊት ታወቀ፤
ሽማግሌዎችንና ልጆችን ፈፅሞ የሚያጠግብ
ጣፋጭ እንጀራ/የምስጋና
ጣምን ለመብላት ከሽማግሎች/
ኪሩቤል ጋር ተቀምጧልና
በአኗኗሩ/ነገርም ከእነርሱ አልራቀምና።
ጴጥሮስ የጠረጠረው የሃይማኖት በትር/ሆሳእናን
ድጋፍ ያላደረገ አንካሳ/የአስቆሮት ሰው ይሁዳም
የዳዊት ሆሳእና/ጠላቱ በደረሰበት ጊዜ
መንገድ/ክህደትን ሲሄድ በድንጋይ ቦታ ወደቀ።
		-- ዘሐዲስ ኪዳናት (ቄሰገበዝ ዘጽላሎ)
%
ስምኦን አባት በጣም ያሳዝነኛል፤
ልጆቹ እህል እህል ይሉታልና።
%
ልጆቹ ባህታውያን ተዝካሩን አድርጉ (አውጡ)፤
ለሙት/ፆም መንፈቁ ደብረ ዘይት ነውና።
%
የለውጥ ሙሽራ/ክርስቶስ ! የተበደለ ሰው
ራቁቱን ሲሆን መጋረጃ/ፍርድን በፈጣሪ ፊት ትዘረጋለህ፤
የፍርድህ/ቤት ስራም ቀጥተኛ ባይሆን
	ትእዛዝ/ሳጥንን 
	የሰረቁ ዳዊትና አክአብ
	በመከራ/ጉድጓድ ውስጥ በወደቁ ጊዜ 
	ለዳዊት ታዝናለህ፤ ለአክአብም ታለቅሳለህ።
	አንተና ዳዊት ግን ብትታረቁ
	ዳዊትና ኦርዮ የቤርሳቤህን ነገር አልጨረሱም፤
	ለዳዊት እንደ በደሉ ለኦርዮም እንደ ፅድቁ
	ብድራቸው/ፍርድን በፍፁም አልከፈልሃቸውምና።
		-- ዘዶሪ (አለቃ)
%
ህፃናትና ወላጅ ወይን/የመዋረድ ሰው
በመኖሪያ ቤቱ በሰማርያ የጀርባውን ልብስ ከፈለ፤
ልብስ የማያቆመው እንዶድ/ልጁ
በእሳትና በነዲድ
ዳር ተራቆትሁ እያለ ያለቅሳልና፤
መቃብርንም ይመኛል፤
ቅጠሎች /ገንዘቦቹ ጥቂት በጥቂት አልቀዋልና።
የእብራስዲ ወይን/ጌታችንም በተያዘ ጊዜ
የበለስ ቅጠሎች ተማሮች ሊሰረቁ (ሊሾልኩ) ጀመሩ፤
ምራቅን የተፉ ደመናዎች አይሁድም 
እየተዘባበቱ ግምጃን አለበሱት።
		-- ዘዐወቀ (አለቃ ዘወቄጣ ማርያም)
%
የስጋ ትሩፋት በደልን ይሆናል።
እንዴት በማለት እንቅፋትም የተሰናከሉና የወደቁ 
የዚህን ነገር ምሳሌ ከአባቶች ይረዱ፤
የአጋግ የበደሉ ጥናት የሆነ
ሰውን መግደል ለሳሙኤል ፅድቅ ሆኗልና፤
የአዳም በደል የሆነ ቅጠልን መብላትም
በአማኞች ልጆቹ ዘንድ ትሩፋትን ሆኗልና።
በትሩፋት ቤት ያደጉ መርቅያንና ሳኦል
በጦምና በርህራሄ ከትሩፋት ፊት ርቀዋልና፤
ለመብላት የማይገባቸውን የቁርባንን እንጀራ የሰረቁም
ከሌቦች ነውር ሊነፁ በትሩፋት /ውሃ ተጠምቀዋልና።
		-- ዘአድማሱ ጀምበሬ (መልአከ ብርሃን)
%
የቢታንያ ድንጋይ በልክ አመስግን እንጂ
ከእንግዲህ ወዲህ ከወንድሞችህ ይልቅ በጣም አትጩህ
የሆሳእና ልጆቹ ቃልን እንዳይረሱ 
የሆሳእና ቃልን በእምነት
ያፀድቁ ዘንድ እነርሱ ተርጓሚዎች ናቸውና፤
የታወቁ የመፃህፍት ትርጓሜ
ከንባብ እንደሚሻል ጳውሎስ እንደተናገረ።
የአህያንም የንግግሩን ብዛት ይረዱ ዘንድ
በዝምታና በትእግስት ብዛት የእስራኤል ሽማግሎች ይቀመጣሉ፤
ሆሳእና በእምነት የላቁትን
ከሌሎች አይሁድ ጋር አንድ እንዳትሆኑ ራቁ ብሏቸዋልና።
		-- ዘቀፀላ (ሊቄ)
%
ባለመዛግብት ሰነፍ
ራሱን እየነፈገ ለሌላ ያከማቻል፤
የሞቱ/ሌላ አመጣጥን ምንም አላወቀምና
ወራሪ/የሞት መልአክም እርሱን እንደሚጠባበቀውና ጥርሶቹን 
እንደሚያፋጭ አላወቀምና።
		-- ዘወርቅ አገኘሁ (አለቃ)
%
የሃይል ገበሬ/ቂርቆስ 
ንፁህ የሆነ ወገብ (መታጠቂያ) ወንጌልን ታጥቆ
ለአማኞቹ /ተክሎች ውሃ/ ማመንን ያጠጣል፤
የንስጥሮስ ባህል /ሌባም የርሱ ገንዘብ/ እምነትን ሊሰርቅ አልደፈረም።
		-- ዘድንቄ (አለቃ)
%
አመፅና ፅድቅ
የታወቀ የጠላትሽ ቤትና ያስታራቂ የክርስቶስ ቤት ናቸውና
ነፍሴ! ከአመፅ ስራ ፈፅመሽ ራቂ፤
ፅድቅንም ትተሽ በአመፅ ብትቀመጪ
በሌላ ቤት ለገባ ሌባ
ጅራፍ እንደሚገባው ከአባቶች ተረጂ።
%
የዮሃንስ አንገት /ጭልፊት በሰማይ ቢዞር
የስህተት /ቆላ እባብ/ ሄሮድያዳ በምድር ውስጥ ተሸሸገች።
		-- ዘአድማሱ ጀንበሬ (መልአከ ብርሃን)
%
የረቂቅ ሱራፊ ወዝ
በተወደደ ፊት/ተክለ ሃይማኖት አለ።
%
በካህናት መቀመጫ ስርአት የለም፤
ሽማግሌ /እስጢፋኖስ ከታች ተቀምጦ
የውጭ ድንጋዮች /ልጆች ከላይ ተቀምጠዋልና።
%
የረቀቀ የኢየሱስ
መልክ በንኡስ ከተባለ በሁዋላ በአቢይ በአለቀ ጊዜ
የጴጥሮስ ሊቅ ቤት ምሁር የሆነ
መዘምር ስቅለት ኮከብ ዚቅን ፈጥኖ አወረደው፤
ልጆች የሆኑ ካህናት /ፀሃይና ጨረቃም
በታወቀ አንደበት ለወጡት (ወረቡት)።
%
አይንሽ መብረቅ
ልብሱ የሆነ ማርያም የብርሃን ወንዝ/ፊትሽ
በሙቶች/ጫፎች ላይ ከላይ ፈሰሰ፤
የብርሃን ኮከብም ከትልቅ ደብረ ምጥማጥ ወጣ፤
የወርቅ አመልማሎ እጅሽ ብርሃን ቅጠልን
ለህያው/ደብረ ምጥማቅ አልብሳዋለችና።
%
የአሜስያስ ልጆች
ማርቆስን በብዙ መንገድ ስልት ተረጐሙት፤
የደሙ ስሚ በምእራብና በምስራቅ እስኪወጣ ድረስ።
ለማርቆስ ሞት/ሊቅም ምስክርን ይሆኑ ዘንድ
የሰማይ ነጎድጓድ /ኤልያስና ሙሴ/ መብረቅ
ከሰማይ /መቀመጫ ተጠሩ።
		-- ዘምን ደስይል (አባ)
%
ተበቃይ ጊዮርጊስ!
እስከ ምእራብና እስከ ምስራቅ
በአየር ውስጥ የፈሰሱ ብትኖች ቃላት /አጥንቶችህ/
ከሁሉ ጆሮ /የእንጨቶች ቅርንጫፍ ውስጥ ይገቡ ዘንድ
ከእውነት/ልብስ የተራቆተች ምላሷም ከእርቅ/ውሃ
የተጠማች ሮምያ እንደሰባ ልጆች
የባቢሎንን መጠጥ ያለወርቅ 
እንድትጠጣ እንደልማድህ አዝዝ።
		-- ዘአድማሱ ጀንበሬ (መልአከብርሃን)
%
ከበኽር ልጅ አምኖንና
ከትእማር ቅርብ ወንድምነትና እህትነት
የአምኖን /መብረቅ ሃይል/ አሳብ በትእማር ከወደቀ በሁዋላ
የዮሴፍ ሩቅ ዝምድና ይሻላል፤
የጠራ የወርቅ /ኢሳይያስ ቁልፍ/ ድንግልናን
ዮሴፍ ስለእውነት አልሰበረምና፤
ምስራቃዊ ገብርኤል /ሽመላ አሞራ በምስራቅ/ ጆሮ
ቃልን እስከአሰማ ድረስ።
%
ልጆች እያየነው
ወርቅነሽ በክንፍ ህንፃ ወደ ሁለተኛዪቱ ሰማይ አረገ፤
ልብሽም ከዚህ የራቀ ቢሆን
ወለተ ጊዮርጊስ! በሰሎሞን ገበያ የእውነት ቃል
የማያልቅ መልካም ስምን ገዛሽ
ወርቅ ቢያልቅ ስም አያልቅምና
የማያልቅ መልካም ስምን ገዛሽ።

		-- ዘናሁዳ (አለቃ)
%
ጴጥሮስ እጅን በመጫን
የረቀቀ የባህርዩ ልጅን አብ በታቦር ላይ ሾመ፤
እርሱን ወልድን
ከመንበሩ ሳይለይ ስጋ የለበሰ ሰው እንደሆነ
በቂሳርያ የሊቅ ጴጥሮስ ልብ ታዝቦታልና (ተጠራጥሮታልና)፤
የእውነት ምስጢሮችንም ከይሁዳ ሸሸገ
የይሁዳ ልብ ታቦት በወርቅ የተለበጠ ነው ፤ 
የእውነት ምስጢሮችንም ከይሁዳ ሸሸገ።
		-- ዘበቃ (ቄሰገበዝ ዘጎንጅ)
%
ጆሮህ የዘለፋ ውሃን ይጠጣ ዘንድ
ሊቅ! ወደ ውሃ ምንጭ /ግፍ ከሄድህ በሁዋላ
የገፋህ የነፋሶች/ልጆች
የእጃቸው በትር ወጣች፤
የራስህ መገመስ/ትእማር በይሁዳ በትር ትረታ ዘንድ።
ምስፍና/ልብስህም ከእራቁትነት አካል ወጣች
ያለ ምክንያት/ጨርቅ ራቁትነትን ትናገር ዘንድ
ምስፍና/ልብስህም ከራቁትነት አካል ወጣች።
%
ልብስ ሃይማኖት እንዴት አለቅ?
ሁላችንም ለሳቅና ለዝብብት ዝግጁዎች ነን፤
በስጋ ጆሮ የማታልፍ ፅድቅ (እውነት)
ከእግሩ በሁዋላ እየተከተለች
የኢሳይያስ ጥልቅ ልብ አልመላምና፤
የእምነት መሰረት/ልባችንስ
እንደ ሁሉ ልጆች ህንፃ ለምን ይነዋወጣል?
የንጉስ ናቡከደነፆር ጠብ/ወርቅ
በዳንኤል እርቅ/የተራራ ድንጋይ ያለቀና የደቀቀ ነውና።
የሲና ልምላሜ ከሚሞቅ የሲና ነዲድ ጋር 
በደቡረ ሲና ፍቅርን ተከተላት፤ ለእርቅም ተዘጋጀ።
%
በሞቀ የእሳት ቤት ውስጥ ያደጉ ሴቶች
ከሰለስቱ ደቂቅ ወንዶች ይጠነክራሉ።
%
የውሃ ራቁትን በሰርግ ጊዜ በቀጭን የይሁዳ ልብስ የሸፈነ ወልድን የሚከለክሉ አሽከሮች የኤፍራጥስ ጨርቶችን ከለከሉት፤
የሊቅ ያእቆብ ምልክትም በውሃ ጥምቀት እንዳይሆን ክርስቶስ ለአንገት/ድምፁ የዝናብ ውሃ/የአሸብ ፈትልን አላገኘም።
%
ቤተ ክርስቲያን! ህመም/በደል
ያስጨነቀው የስጋ በሽተኛ/አለምን ጠብቂው፤
በእሳት ውስጥ እንዳይጥለው ያስፈራልና፤
እሳትም ከነካው መዳን የለውምና፤ ፍፃሜውም መጨነቅ ነውና።
%
ጌትና ደማስቆ!
ለኢትዮጵያ/ሃዘንተኛ
የናስ/መሰንቆ ዘፋኞች ድምፅን አትንገሩ፤
የምኒልክ መንግስቱንና
ፅድቁን እስከመጨረሻ እንሻለንና።
		-- ዘአካለ ወልድ (መምህር)
%
እውነተኛ/ከበሮ የወንጌልን ትእዛዝ ጠበቀ።
ሁለት ፊቶቹን ለጥፊ ሰጥቷልና።
%
የፆም በሽታ የበዙ ሰዎችን ያስፈራል፤
እህልን አይቀምስምና ወተትንም አይጠጣምና።
%
ሰማእታት ከሰማእታት ጋር
እርስ በራሳቸው ተነጋገሩ፤
ቶማስ የአካሉን ደም ፏፏቴን ቢያደርግ
የኢየሉጣ ልጅ ቂርቆስ ጋንን አጥቧልና፤
ህመምተኛ/ሊቃስም ወተትን ቢፈልግ 
ጊዮርጊስ ላምን አገናኘ፤
ፋሲለደስም ልጓምን ቢሰራ
ቴዎድሮስ ብረትን አቀረበ።
		-- ዘድንቄ (አለቃ)
%
እግዚአብሄር ለየዋህ
ሙሽራ/ልጁ የሃማ 
ስቅላት/ ሰርግን ሊያደርግ በፍፁም ባሰበ ጊዜ
በኤሊ ቤት የምድር እህል/ኮከብን አፈሰሰ፤
የቀረበ የጨለማ ሙሽራ/ፀሃይም
የሚያስደንቅ የክብር እንጀራ/ብርሃንን
ህዝብን አጠግብ ዘንድ በአንድ አርብ
ቢናገር አይሆንልኝም አለች።
		-- ዘወልደ ኪዳን ጀንበሬ (መምህር ዘደብረ ታቦር)
%
አፍ የልብን ትራፊ ይናገራል።
የቢታንያ ድንጋይ ግን የማንን ትራፊ ተናገረ?
ምስጉን የዳዊት ሆሳእና ህዝብን ሲፈጥር 
ቀድሞ በአምሳያው 
ለድንጋይ ስለእውቀት ልብን አልፈጠረምና
ስለሁለተኛ የመላእክትንና 
የሰዎችን ምስጋና መናገርም አፍንና ጥበብን አልፈጠረምና።
ለዮሴፍ ግን የከነአን ምድር ድንጋይ ምግብን ከሆነ
ለቅዳሴ ድንጋይን መስጠትን ማን ጠረጠረ?
ከድንጋይ ከንፈሮች ወለላ ንብኛን ሲፈስ
የቃሉን ሞገስና የነገሩን ጣም አድንቋልና
የጠበበች የአይሁድ ም᎐ራብን የገባ የዳዊት ሆሳእና 
የቃሉን ሞገስና የነገሩን ጣም አድንቋልና።
		-- ዘገብረ ኢየሱስ (መምህር ዘደብረ ሊባኖስ)
%
ሙሴና ዮናስ በአንድነት
ቢገኙ ኖሮ ሰላምን በአበዙ ነበር
ሁለታቸው በወንዝ ውስጥ ተጠብቀዋልና።
ሎጥና ቂርቆስ ግን በቀልን ለማድረግ በቀረቡ ነበር፤
በህዝቡ መካከል ሎጥ እሳትን ፈርቷልና፦
የህፃን ቂርቆስ ልብም ጨካኝ ነውና።
		-- ዘድንቄ (አለቃ)
%
የጋኖች ውሃ ወይንን ይሁን
ያልህ ክርስቶስ! የመራራ ውሃ ቀጂዎች/የዝሆን
አሞትና ከርቤ በስቅለት ጊዜ ጠየቁህ፤
የእስራኤል ልጆች/ራቁትነትና ግርፋትም ችግርን 
በፈቀድህ ጊዜ ከትከሻህ በታች ሆኑ፤
አንተ ለራቁትነት መሸፈኛ ስትሆን።
		-- ዘወልደ ሥላሴ (አለቃ)
%
በሰማይ ገዳም በምድር ፊትም
ኮከብ እንደሌለ ለወልድ በምድር ፊት
አባት የለውም፤በሰፊ ሰማይም እናት የለችውም።
		-- ዘገብረ ሥላሴ (መምህር ዘኤልያስ)
%
ወልድ! መሰረቷ
መክብብ/የሹም ዘር/ ሲሆን
ምንም በግብፅ ሩብ ቢያዋርዳት
እናትህ ከመሰረቷ ታላቅ ናት፤ 
የቸር አባትህን ትውልድ ግን ለህዝብ እንዳንናገር 
ለእርሱ መሰረት አይገኝም፤
የትውልድንም ሃረግ ለአንተ እንዳንስብ
ለአባትህ አባት የለውም።
		-- ዘወልደ ጊዮርጊስ (አለቃ)
%
አለም ለይሁዳ አሳር ለማትያስም
ሰርግ ስትሆን መንታን በመውለድ ትደክማለች፤
ግን በምስጢር/መስክ የተሰበሰብን የተፈጥሮ አለምን
ከፍጥረት ማህተም መዝገብ እንፍታ፤
ልብ ያዘጋጀውን ቃል ምንም ቢናገር።
ደመናዎችም ዝናምን ለአራሽ ለያእቆብም መናን
በአህዛብና በህዝቦች (በእስራኤል) ምድር ያወርዳሉ፤
ዮናስ የፃፈው የሚያስደንቅ መፅሃፍ/ነበልባል
በነነዌ ተፅፎ በሰዶም ይነበባልና።
		-- ዘተጠምቆ (አለቃ)
%
እስራኤል ሸሆናው የተደፈነውንና
ጥርሱ በላይና በታች ሁለት ወገን የሆነውን እንስሳ እንዳይበላ 
የአንበሳ ሃይል/ንባብ ጀርባ/ ፈቃዱን ቀጠቀጠ፤
የጴጥሮስ ራእይ ህልም /ንብ አበባ/ ትእዛዟን
እንዳትቀስም ኦሪት/ቦታን
የሚጠብቅ መፅሃፍ/ልብ ያለ በትር ቆሟልና።
ግን ባህርዩ አንድ የሆነውንና ልደቶቹ የሆኑትን
የአርብን በግ ከበለስ/ራብ ጥናት የተነሳ እኛ ብንበላ
አበሳን የሚያነፃ ነው የክብር ጉድጓድ መቅጃም ነው
ነፋስ/ሕይወቱ ቁመታችንን ወደላይ እስኪስብ ድረስ 
የአብ የስጦታው ብልፅግና ልደት ጥልቅ ነውና
ነፋስ/ህይወቱ ቁመታችንን ወደ ላይ እስኪስብ ድረስ።
		-- ዛጎበና (አለቃ)
%
የጊዜ ዝናብ
በወሮች ሶስት ሱባኤ
ከወንጀለኛ አክአብ እንደሸሸ ከሄሮድስ መሸሽ ሳጥኑን
ኤልያስ ለጌታው ጠበቀ ወንጀለኛ አክአብን
ለፀሃይ ስእል ከመስገድ/ዘማዊት ጋር ተኝቶ ባገኘው ጊዜ 
በፀሃይ አስቸግሮታልና
የፀሃይና የጨረቃ ዘመን/ብዙ ደመወዙን
ለነቢይ ኤልያስ ጌታው ይሰጠው ዘንድ።
		-- ዘገብረ ሥላሴ (መምህር ዘኤልያስ)
%
እኔ ጉባኤ ቃና/በግን እወዳለሁ፤
ጉባኤ ቃና/በግ ቤትን ትሞላለችና።
		-- ዘወልደ ሰንበት (ሊቀ ኅሩያን)
%
ነነዌ ህመምተኛ እንደሆንሽ አወቅን፤
ራስሽ ሁሉ እሳት ሆኗልና።
%
ገንቦን የምትሸከም የጌታ አገልጋይ/መቅደስ
እሰማይ ትሆን እመሬትም ትሆን
በውሃ ጥም ጊዜ አላወቀችም፤ ሶስቱን ዋንጫ ጠላ ከልብሳለችና።
		-- ዘጥሩነህ (አለቃ ዘቦረና)
%
ቤትን የሚጠብቅ የነነዌ አንካሳ/እሳት
በሃይል በትር ርምጃ ሶስቱን የባቢሎንን ልጆች አለፈ።
		-- ዘጥሩነህ (አለቃ ዘቦረና)
%
ሙሴ! ልጅህ /የኤርትራ
ባህርን ሶስትነትን ይማር ዘንድ ገስፀው፤
በበትርም ብትመታው ሞትን አይሞትም።
ፈርኦንም የዮናስ ፀሎተ/ስጥመትን በፀለየ ጊዜ
ወንድምህ አሮን ማእበልን ሳተ
ወገኖችህም ውሃዎችን በደሉ።
		-- ዘገብረ መድኅን (ዘሌመን ሥላሴ)
%
በሽተኛ /የልዳ ሰማእትን
የቤቱ ሴት/ወንጌል እሳትን እያነደደች
እነሆ ሰባት አመት አስታመመችው
ከእርሷ በቀር ሌላ አያውቅምና።
እናቱ/አንገትም በሞቱ ጊዜ ሰይፍ ተሸክማ አለቀሰች።
		-- ዘተካልኝ (ቀኛዝማች ዘየነጃ)
%
የፀሎት ደጃፍ/ጆሮህ በቀንና በሌሊት የማይዘጋ አገር ሆይ! 
ከጨለማ ወደሁለተኛ ጨለማ እንዳልሄድ
የአይኔን እውረት የቂርቆስ  አይን እውረትን አድርግ፤
ሃዘንና ደስታን
በዘመኖች ሁሉ የምታፈራርቅ አንተ ነህና።
ፀሃይና መብራት ግን እኔን አያምሩኝም፤
አንድነት ያላት የሶስትነትህ አዳራሽ መለኮትን ተከልላ
በነግህ ፀሃይን በሰርክም ጊዜ መብራትን
ምንም እንደማትሻ አውቂያለሁና።
		-- ዘገብረ ሥላሴ (መምህር ዘኤልያስ)
%
በታላቅ ግፍ/የናቡቴ መስፈሪያና 
በኦርዮ ሚዛን ምህረትን የማድረግ ጌታ 
ለአይሁድ በአንድ ሰአት የሚያበድራቸውን
የፍጡሮች ብድር/ሞትን ከአይሁድ እጅ ይበደራል።
ቅዳሴንና ምስጋናን
የሰሙ ጆሮዎቹም ስድቦቹን ሰሙ።
ራቁታቸውን የሆኑ ጉንጮቹም
በሳተ በይሁዳ እጅ ጥፊን ይለብሱና ይሸፈናሉ፤
የተጠማ ጎኑም ጦርን ሳይጠጣ
የተራቡ እግሮቹ ችንካሮችን ይበላሉ።
%
ለጴጥሮስና ለጳውሎስ ስርአትን ሲያስተምር
ስድብን የታገሰ ክርስቶስ ራሱን አንድ ጊዜ ሰዋ፤
ቸር /የልዳ ሰማዕት ግን በሁዋላ ይመካ ዘንድ
ብድር/ሞቱን ለጌታው በአንዱ ፋንታ አራትን ከፈለ።
		-- ዘአድማሱ ጌትየ (ንቡረ እድ)
%
ለጎበዝ /ቶማስ የሰው ምስጋና ተገቢው ነው፤
ከበደሎች/እግሮች የነፃ ነውና።
%
ወይን /ሰው አስር ጣቶቹን የተቆረጠ ሆነ
ደዌው /ዝናብ የዘር ነውና።
%
ፈራጅ በስንቶች ፍጥረቶች ላይ ይፈርዳል
ፍጥረት ሁሉ ነፍሰ ገዳይ ነውና።
%
ቶማስን የጥርጥር ሕዝብ/ጠላቶቹ ይወዱት ዘንድ ተገቢ ነው
ልጃቸው/ሰይፍን በአስር ጣቶቹ አንስቶታልና።
%
ሰነፍ/ቶማስ! የአንተ ኑሮ ብላሽ ነው፤
ለቤትህ/አፍ መዝጊያ የለውምና።
%
በታችኛው ዘካርያስ የአባቶቻችን ምሳሌ ደረሰ፤
የቀረበለትን ማእድ/መቆረጥን 
በልጁ አመካኝቶ በልቷልና።
		-- ዘምሥራቅ  (አለቃ ዘኤልሻማ)
%
እረፍት የሌለው ሕማም/አራሽ
የገብረ ክርስቶስ እርሻ አካልን ሊገለብጥ ይወዳል፤
አንድም ዘር አልበቀለለትምና።
		-- ዘምሥራቅ (አለቃ ዘኤልሻማ)
%
ሰአት ጠባቂ የሆነ ዶሮ/ገብርኤል፤
ከጊዜው በሁዋላ በሶስት ሰዓት ጮኸ፤
መልካም ቃል ለእርሱ ተሰጥቶታልና።
		-- ዘአምላኪየ
%
አይንን የተሞሉ፤
ኪሩቤል ቅርቦች ሲሆኑ አብን አላዩትም፤
አካላቸውን በስድስት ክንፎች ይጋርዳሉና።
የራቀ እስጢፋኖስ ግን በማመን /መስታዎቱ ጥራት 
ከሁለቱ/ከወልድና ከመንፈስ ቅዱስ ጋር አብን አየ
አይኑ ሃይማኖት ነውና።
		-- ዘይርጉ (አለቃ)
%
የክረምት ማእበል /ቁጡ፤
በቁጣ ብዛት የላይና የታች ድንጋዮችን አነሳ፤
ቆጵሮስ ቤቱ የሆነ ሃይለኛ ማእቀበ አልፋ
ይህን ቁጡ የሞተ ብሎ ሰድቦታልና
በመናቁም ዳግመኛ ዳባውን
ሊያነጥፍለት ወዷልና።
		-- ዘምስራቅ (አለቃ ዘኤልሻማ)
%
የገሊላ ድንጋይ /አዳም
ጎኑ ግጥም ነው ቀዳዳውም አይታወቅም፤
ሄዋን /ዝምታ ወጥታበታለችና
የገዳም ድንጋይ /አዳምም ፍጥረቱ ከመሬት ሲሆን፤
የማለለት እግዚአብሄር ሆሳእና
የህይወት መንፈስን በውስጡ አሳደረ።
%
በሁሉ ራስ ላይ ያለች የወርቅ ዘውድ/ማርያም
መውለድ /ወንድ ሙሽራን ከድንግልና/ቤት ሙሽራ ጋር
ዝምድና ሳይኖርበት አንድ አደረገች።
መቃረብም ሳይኖራቸው
ብቸኛው የአብ ልጅ መንግስትን ከመዋረድ ጋር
በሞቱ አስቀመጠ፤
በላይኛው እንደ ጌታ ሲሆንና በታችኛው እንዳገልጋይ 
ሲሆን።
ሁለቱን አንድ ማድረግ የተሳነው ሰሎሞን ግን
መለመንንና መስጠትን በመንግስቱ አላስተባበረም፤
ኢዮብም ችግርን በብልፅግናው ጊዜ
ብልፅግናንም በችግሩ ጊዜ በአንድነት በቤቱ አላገኛቸውም።
		-- ዘጎበዜ (አለቃ ዘደብረ ወርቅ)
%
አብርሃም ለሚመለከተው የእሳት ነበልባል ነው፤
የመጣውን ሁሉ እርሱ ይቀበላልና፤
ለዚሁም የነነዌ ሰዎች እንግዶቹ ናቸው፤
እኒህ የነነዌ ሰዎች
እንደ እንግዶች ቢቀሩበት
እንግዳን ተቀባይ ነበልባል
የስጋን መብል ለብቻው አላሰበምና።
የነነዌም ሰዎች ከቀሩ በሁዋላ ለትህርምቱ (መከልከሉ)እንዲፀና
ሶስቱ እሳትን በቤቱ ውስጥ ታዩት፤
እሳትም የሶስቱን አመጣጥ ባየ ጊዜ
እሊህን ያጥባቸው ዘንድ የባህርን ውሃ መቅዳትን አፋጠነ።
%
ጥሩ የቃና ቤት የወይን ጠጅን በብላሽ፤
ያፈሰሱ ሰዎች ከአዳም ሰርግ የሆሳእናን መጠጥ አተረፉ፤
ምናሴ አሞት የእኔ ሀብት ነው፤
ገለአድ ከርቤም የእኔ ነው፤
የማለት እውነትን አክብዷልና፤
ይህም የሞቱ ፅዋ፤
እስከዛሬ ድረስ አላለቀም ቅጁ ሙሉ ነውና።
ለሆሳእና ግን የእናት ልጆች እኅቶች ቢኖሩት፤
ሆሳእና ሃጢአቱ በሆነ መልካምን በመስራት ባልሞተ ነበር፤
በርባን ከማሰሪያ፤ አልአዛርም ከመግነዙ፤
ሁለቱ በሶስት ሴቶች ልጆች ምክር አምልጠዋልና።
%
ያንዲት ያገልጋይ ብር ሞት ሰውን ያሳዝናል፤
ለእናቷ/ትርፍ አንዲት ናትና።
		-- ዘክፍሌ ፈለቀ (አለቃ)
%
የስምኦን ሆድ ቤተ ክርስቲያን ናት፤
ብዙ ሰዎች ተቀብረውባታልና።
%
የምናሴ አዝመራ /ቸንካር በረከትን አጣ፤
በቂርቆሰ/ አቅማዳ ጆሮ ገብቷልና።
%
ገብረ መንፈስ ቅዱስ /አቅማዳ እህልን አይቋጥርም፤
በመንፈስ ቅዱስ /ካራ ተቀዷልና።
%
አመት (አገልጋይ) እረፍት የሌለው የቴስብያ
ነቢይ /ልጅሽን ስንት ቀን ትሽከሚዋለሽ?
ዘወትር መሬት አይንካኝ ይላልና።
		-- ዘገብረ ሥላሴ (መምህር ዘኤልያስ)
%
በሮሜ/መስቀል ተራራ ላይ
መታነፅ/ሽቶው የጣፈጠ፤ ለመከራ እንግዳ ማደሪያን 
መሆን /የዘይቱ ሃረግም የለመለመ የቀድሞ ቤት/ክርስቶስ
በእልፍ ሕዝብ መካከል በብረት ነፋስ/ ችንካር አሁን ፈረሰ።
%
ትሁት የሆነ የመቃብር ትልን
ታናሹ አልአዛር ከመሬት ላይ በጣለው ጊዜ
የመቃብር ትል መሞት ይሻላል አለ፤
ዮሃንስ ግን ከመሞት ህይወት ይሻላል አለ፤
ፍርሃትን የተሞላ ካህን/የድንግል ስጋ
ለእናቱ/ገነት ይሆናልና።
		-- ዘአፈ ወርቅ ትኩረየ (መሪጌታ፤ ዘሰይፋጥራ ማርያም)
%
አባት ከደመናው
ቃሉን በታቦር በሰጠ ጊዜ
ወልድን ቀድሞ በደብረ ሲና ስታውቀው
የታቦር እንግዳ ሙሴ! ምን አስፈራህ?
ጴጥሮስ ግን አሰፈሪ ቃሉን በመስማት ቢደነግጥ
ለጴጥሮስ የሃሜት ስራ የለበትም፤
የመለኮት ፊት ያስፈራልና
የጴጥሮስም ፍርሃት ልማዱ ነውና።
		-- ዘዘዮሐንስ (አለቃ)
%
የሆሳእና ፍርድ ለተዋረደ ያደላል፤
የንፁህ መስታዎት ምልከታስ እንደዚህ ከሆነ
የብልፅግና ሀብት ሙት በተነሳልኝ ነበር፤
አህያ ከነውርንጫዋ
ኪሩቤል በምን ይበልጡኛል እያለች
የኪሩቤልን ስጦታዎች ወስዳለችና።
የሆሳእና ሕዝብ /ገንቢዎች የናቁት ድንጋይም
ለምስጋና ለአይሁድ /ማእዘኖች ራስ ሆነ፤
በአጠገቡ ያሉት ሃዋርያትም መላእክት
እንዳይዘነጉ ድንጋይን በልክ ዘምር አሉት።
%
የልምላሜ ቦታ የሆነች ገነት/የቀራንዮ ደብር
በመአዛዋ /ስርአት ልብን ታዘነጋለች፤
እንዳንሄድ የእርሷ/ፍቅር ወጥመድ
ያሰረን የደስታ
ሰዎችም ብንመረምር አብርሃምን
ያልናቀው መልከ ፄዴቅ/
ሃብት በውስጧ ተገለጠ (ተገኘ)።
ያሬድ የወለደው ሄኖክ /ማህሌትም
በቀራንዮ/ገነት እንዳለ አወቅን፤
በእንቁዎች የተመሰሉ ዘማሪዎቿ/ሃዋርያት 
ከአላፊ ንብረት ይልቅ ለጥበብ አድልተዋልና።
		-- ዘተሰማ (አለቃ ዘቀራንዮ)
%
በላተኛ እሳት /የአንበሳ ልጅ
ከአክአብ መስዋእት በጧት በተራበ ጊዜ
ስጋን የለመደ የምድር አውሬ/እሳት
በኤልያስ/ዳዊት ፊት ስጋን ለመብላት ይጮኸል (ያገሳል)፤
የአቤል መስዋእት/መንግስት
ለህግ ሁለተኛ ኤልያስ በሰርክ ተሰጥታለችና።
የእዝራ ፅዋ/ እርገትም በተቀዳች ጊዜ 
የዘመን መጋቢዎች/ሰረገሎች ኤልያስን ጠሩት፤
የዮርዳኖስ/ደብረ ገነት ዙሪያን 
ለዞረ ኤልያስ የህይወት ፅዋ ይሰጣልና
		-- ዘዐስራት (ድማኅ ገነት  ዘኤልያስ)    
%
እቴሁና ሶስት ሶስት መስፈሪያ እያቻለች 
የስጋንም ትራፊ በሚያስገርም ማጀት እየበላች
የስጋ ዘመን/ ቅቤ ተፈፀመ (አለቀ)
ከንጉስ ዳዊት አገር
አላምነህ ገብሩ አልመጣምና።
ይህንንም ይገልጥ ዘንድ
የገብሩ ሃይማኖት/ድልህ ከቅባት ጋር ተዋሃደ።
ዮሃንስ የእርሷ እጅም ድልህ/ ጥምቀትህ ሰባኪ ሆነ፤
በቅቤና በድልህ ሃጢአት ይሰረያልና፤
እጅዋም በዘይት/ኤልያስ ተራራ ላይ በወጣ ጊዜ
የቅቤ/ የመገረዝ ህግ ጉዳይን መፈፀም ምንድር ነው?
%
የወተት ወንዝ ጊዮርጊስ/ግዮን!
የአካልህ/ ቤት ህንፃ እንደልጆች ካብ ሆነ፤
መንገደኛ/ነፋስ ተጣጥቆታልና።
ርግብ/ያንተ ስጋም
በሶስት ጊዜዎች ወደኖህ/ሞት
ቃሏን አገባች (መለሰች)፤
ለመንግስትህ/ስቃይ እልፈት የለውምና
የግድያ ንጉስ/ራስህንም በሰርጉ/ መቆረጥ ቀን
እናትህ/ሃይማኖት አክሊልን አቀዳጀችው፤
መቆረጥ/ሃርን የተሸለመ አንገትህ/ዮሴፍ
ድንግል/የእሳት ሰይፍን መውሰድን አልፈራምና።
		-- ዘግእዛን (ቄሰ ገበዝ)
%
በሎሚ/ ምህረት የተኮላህ
ሁሉን እንደመጋረጃ የምትለውጥና እንደድሮው
የምታደርገው እግዚአብሔር!
እኔ ወደማልመለስበት ሳልሄድ ከተፈጥሮ ድካም
አርፍ ዘንድ /አሳርፈኝ/
ሸክላ /ስጋን ከሸክላ ስጋ የሰራኸው አንተ ነህና።
ሃጢአቶቼም የብረትና የናስ ተራራዎች ቢሆኑ
በይቅር ባይ አይንህ ፊት አንዲት የአሸዋ ቅንጣት ያህል ናቸው፤
እኔም ቀኖና/ክንድህን ያከበድህ ነህ እንዳልልህ
በምናሴ ፈትኜሃለሁ፤ በዳዊትም ሞክሬሃለሁ።
%
ከአባትሽ ርስት/የስጋ ድካም ወጥተሽ
የእሳት/መንፈስ ቅዱስ ንጽህና/ሰፊ አገርን በመዞር
የሩቅ መንገድ ሂያጅ/የሰማይ መልእክተኛ የሆነ የገብርኤልን 
የባህርዩ ድካምን ማርያም! ደከምሽ፤
መላእክት ከጎበኙሽና
በንፅሕና /ገነት መካከል በፍፁም ከአኖሩሽ በሁዋላ።
በመመሰል /ምሽት ጊዜም ከቤቴልና ከገሊላ ሴቶች ጋር
አብረሽ ወደ ሌሎች ምሳሌዎች /ቤቶች እንዳትገቢ 
አሮን በለመለመች በእጁ በትር ከለከለሽ፤
የምስራቅ ሰው ህዝቅኤልም በደጃፍ አቆመሽ።
%
የዳዊት መዝሙር /እንባን
ለማስተዛዘል በቀኝና በግራ የሚቆሙ 
የገፅ ቋሚዎች የባህታዊ አይኖች/ካህናት
በመቃብር ቆመው 
ካህናት የሚያውቁት
የዳዊት ፀሎት/እንባን ለብርሃን/ሟች አደረሱለት።
ነፍስንም ለማውጣት የመጣ የሥጋ ራብ/የሞት መልአክ 
ደካማ የባህታዊ ልብ/ታማሚን በማስደንገጥ ወሰዳት፤
ዳግመኛም ወደ መቃብር/ድክመት እስካወረዳት ድረስ
የብርሃን መላእክት/አይኖች ከመቃብር አልተለዩም።
		-- ዘጥሩነህ (አለቃ ዘቦታ ኪዳነ ምህረት)
%
አዳም ሃይለ ማርያም! 
ወዴት አለህ ? ወዴትስ በህይወት ኖርህ?
የሄዋን/ትምህርት የማሳቷ ቃልን ሰምተህ
ከደብረ ገነት ወጪን በሆንህ ጊዜ
ወዴት ኖርህ? በህይወትስ ወዴት ነበርህ?
ነገር ግን የሞትህ ወሬ
ለመስማት አስደናቂ ሆነ፤ እየቀኑ አዲስ ነውና።
እኔም ለዚያ ሞት ፈረቃ ሳለሁ
ያለተራህ በፍጥነት ማን ጠራህ?
እኔም በስም መንገድን መሪ ስሆን 
የሞትን መንገድ ልጅና ሚስት ቀደሙኝ
		-- ዘመራሒ (አለቃ ዘጉና ሚካኤል)
%
ከሙሴ ህግ የተነሳ የኪሩቤል ዘማ 
ምስጋና በድንጋይ ትወገር ዘንድ የሆሳእና ፍርድ አዘዘ
ከስላሴ ነገስታት ስለመውለዷ
መላእክት ከአጩዋት በሁዋላ
ከስልሳ አመት
ሽማግሌዎችና ከህፃናት ጋር ተገኝታለችና።
የቀዳሚዎች ድንጋዮች ትራፊ/መናገርንም
መርቆሬዎስ በፈረሱ በለአምም በአህያው አነሱ፤
የሰውነቶች ዘር/ልብስንም ሲዘሩ
ከልብሳቸው በመንገድ የወደቀ አለ።
		-- ዘአሰፋው (መሪ ጌታ ዘተድባበ ማርያም)
%
የሆሳእና ነገር ቢጀመር
ትምክህት በልብሽ ውስጥ አይደር  እያለች 
አህያ ከሰሎሜ ጋር ጠብን አነሳች፤
ሆሳእናን ብታዝይ
ሃብትሽ (ስጦታሽ) ስደት ነውና፤
በመንገድም ስትሄጅ
ድንጋዮች አሰነካክለውሻልና ሽፍቶችም ከበውሻልና።
እኔ ግን የፍጥረት ሁሉ መድሃኒትን ባዘልሁኝ ጊዜ
ህፃናትና ሽማግሎችም በምስጋና ተቀበሉኝ፤
ታላላቅ የዱር ድንጋዮችም
ሆሳዕና በደስታ መጣ እያሉ ተነሱልኝ።
%
የወንጀለኛ በግ/ሰይፍ ዞራ ትጮኸለች 
ግልገሏ ሰማእት (ቶማስ) በቅርጫት ውስጥ ቀርቷልና።
		-- ዘገብረ ሚካኤል (አለቃ)
%
የህማም በሽተኛ! ልጅህ/ ጣት
እሳት ለቢሶ ሊረዳህ መጣ።
		-- ዘተካልኝ (ቀኛዝማች ዘየነጃ ሚካኤል)
%
አይሁዳዊ በስላሴ ፊት ለፀሎት አይቆምም፤
ሚስቱ /ጦር ከደም ጋር (በአደፍ) ናትና።
		-- ዘወልደ ትንሣኤ (መሪጌታ) 
%
ነነዌ ያዘለችውን፤ ሰሎሜም በእጁዋ 
ያቀፈችውን የገሞራ ህፃን /የእሳት ነዲድንም
ለማንሳት ጣቶቹን ዘርግቶ ቶማስ ቀረበ፤
ማንሳቱን በአርባ ቀን አድርጓልና።
		-- ዘጥሩነህ (አለቃ)
%
እኔ የአድማስ ድንጋይ መሆንን አላፍርም፤
ሃይለኛ (ጠንካራ) የአድማስ ድንጋይ ድንጋዮችን ይፈጫልና።
		-- ዘአድማሱ ጀንበሬ ( መላከ ብርሃን)
%
ብርሃንን ለብሰን የጥበብ መፃህፍትን እናነብ 
ዘንድ መአልት /እውቀት መጣ፤
የከባድ ጨለማ ሌሊትም በእኛ ላይ ከከበደ በሁዋላ አለፈልን።
		-- ዘተክለ ማርያም (አለቃ)
%
የሁላችን እናት ማርያም!
እኛ የሁሎች መላእክት እህት ስንልሽ
ለሃይል ሽማግሌ ዮሴፍ በመታጨትሽ እኔ አፍራለሁ፤
ነገር ግን በሁሉ ዘንድ 
ወርቅ /ንፅህናሽ በዮሴፍ ተፈተነ፤
ወደ ዮሴፍ ይሄድ ዘንድ
ሃጢአትን ማሰብ /ጫማን ልብሽ አልፈለገምና።
ከሁሉ የጠራ ነገርሽም ጥሩ ከሆነ ዘንድ
ድንቅ በማለት /አድማስ ፈፅሞ ተወሰነ
ላም በእውነት ከአንበሳ ጋር ስትኖር
ከሃይሌ አንበሳ ያመለጠች ላምን አላየንምና።
%
በመከታተል ከተፈተኑ ከአራቱ ፈረሶች
አንደኛው ፈረስ ለማን ይሆናል?
ሶስት ፈረሶች ለሶስቱ ጋላቢዎች ተጭነዋልና።
		-- ዘጥሩነህ (አለቃ)
%
መና ለእስራኤል ሆድ/ ደመና ዝናብ ነው፤
የሰማይ ደመና /ሆድም ለክረምት ዝናም መና ነው።
%
የብዙ ከፍታ ሰው/በትር ተጠበቅ፤
ከበሮ/ጠላትህ መድሃኒትን ይፈልጋልና።
%
የስላሴ ብልፅግና በረከት፤
ለስላሴ የተሰጠ የአባታችን አብርሃም ላም
ከጓደኛው ሉቃስ ጋር ጥምድ ሆኗልና።
ብልፅግናስ በሰማዮች ውስጥ እንደዚህ ከመወጠነ
የሰማይ ርስትን በየልካችን እየተካፈልን
ሁላችንም ሰማዮችን እናርሳለን።
		-- ዘሳሙኤል (አለቃ ዘግሸን ማርያም)
%
የድንግልን ዝና የሚናገሩ 
መላእክት የኤልያስ መልእክተኛ/ የንስርንና የሙሴ
መልእክተኛ/የደመናን ወሬ ለመቃብር ነገሩት፤
የመሬት መብል /ጥፋትን የተራበች ድንግል 
በመንገድ ውስጥ የቀረ ስጋን በልታለችና፤
በፊንቆንም ያለቀውን መና በልታለችና።
%
ጥፋት የሌለባት
የደብዳቤ ድንግል ነገር ለሰሚው ድንቅ ነው፤
በመንገድ ከአበሰራት ከመልአክ ድምፅ
በወሬ የፀነሰች ሆና የተገኘች ናትና፤
እርሷም በድንግልና የታተመች (የተቆለፈች)
ልጇ ባህራንን ወለደችው።
		-- ዘእንግዳ (አለቃ)  
%
ሙሴ! በታቦር ላይ አትውጣ፤
በታቦር እንደ ደብረሲና መና አይገኝምና
በሲና ያለውም በታቦር የለምና፤
ወደዚያም ብትወጣ ለጤናአይምሰልህ፤
የታቦር መጠጥ/የአንድነት ምስጢር
እውቀትን ያጠፋልና ልብንም ያዘነጋልና
የታቦር መጠጥ/የአንድነት ምስጢር
		-- ዘደስታ (አለቃ ዘተድባበ ማርያም)
%
ህሊና የማይፈፅመውን ያስባል
መንገድን ሂያጅ ልብም ከህሊና ይተርፋል፤
የዚያንም ወሬ ምሳሌ ከአይሁድ መምህራን እንሰማ ዘንድ
የአህዛብ አገር/ሞትን ሶስና አልደረሰችም
በህሊና የሞተ ሲሆን
ከጌታው ጋር እንዳይሞት የዮና ልጅ ሸሸ።
ግዛትም በህሊና ከኤልያብ ስትዘጋጅ
በልብ ላልታሰበው ለዳዊት ተሰጠች፤
ዘካርያስም መናን ገንዘብ ሲያደርገው
ተስፋ ያደረገው መና በደመና ውስጥ ተደበቀ። 
%
የአይሁድን ስድብ በኦሪት ፍርድ 
ትሰማ ዘንድ ያልወለደች ሃና ማህፀነ ዝግ ሆነች፤
የመልአክ ስብከት ዜናን ብትቀበልም
በሰው ልብ ያለች ማርያም/ አሳብ
በመውለድ ጊዜ ማህፀነ ዝግ ናት፤
ኢየሩሳሌም/መካን
ከወላጅ/ደብረ ሲና ጋር በከፍታ ትታያለችና።
ዮሴፍም ፍቷንና ውበቷን በመመልከት
እግዚአብሄር ያጣመራቸውን መውለድንና ንፅህናን አለየም፤
ለሄሮድስ/የመውለድ ስራና ለጲላጦስ/ድንግልና
በነገር ጥንት /ሰውነት ክርክር ሲኖራቸው።
		-- ዘገብረ ማርያም ቡሬ (መልአከ ሰላም ዘደምበጫ ሚካኤል)
%
ለሰው ፍዳን መመለስ የምታውቅ ሆሳእና! 
የሰው ፍዳ ገንዘብ በራስህ ላይ ሆነ፤
ህሊና ሳይውቅ የምታውቅ አንተ አባታችን አዳምን 
የገነት በለስን እንዳይበላና
መልኳን እንዳያይ ስለከለከልኸው ፈንታ
የሲና ህግ በሚሆን በራብህ ጊዜ
ለሌሎች መናን ሰጪን ስትሆን የበለስ እንጨት ፍሬን አይተሃልና።
የልጆችን ልብሶች ከውርንጫ እግር በታች በመንገድ ስላነጠፍህ
ፈንታም
በቀያፋና በሃና ፊት የልብስ ቁራጭን አጥተሃልና፤
አንተም በቃና ወይን ስለተጫወትህ ፈንታ
በቀራንዮ ውሃን መለመን ከከፍታ (ከክብር) አዋርዶሃልና።
%
የሸማኔ መወርወርያ የሆነ የዮርዳኖስ መንገድ አንካሳ
የወንዝ /ሞት አሳ አንበሪ የሆነ መቃብር/ ቀስተ ደመና
የአቤል ስጋ /መና መውረጃ እንደሆነ እንደሞት/ አሞን
በግብፅ ሴት ልክ
የሞት /ዮት መልእክት መሰወሪያ ወልደ ቂርቆስ ነውና
ኑሃሚን /ደብረ ማርያም ባዶዋን (ብቻዋን) ተመለሰች።
		-- ዘጥሩነህ (አለቃ ዘቦታ ኪዳነ ምሕረት)
%
የቢታንያ /ዲያቆን ድንጋይ ሰውን ይንቃል፤
ከሱራፊ /ካህን ቅዳሴን ተምሯልና።
		-- ዘገብረ ጊዮርጊስ (መምህር ዘአክሱም)
%
ጤሜዎስና ተክለ አልፋ
በመልክ የተለዩ ሲሆን የስም ተባባሪዎች ናቸው።
የጤሜዎስ ፊት ጀርባ ነውና
የተክለ አልፋ ጀርባም ብርሃን /ቀንዱ ከፍ ያለ ነው፤
የዚህ የጤሜዎስ ፊት /የብርሃን ድንግልን
የዮሴፍ ልብ /አይን አላወቃትምና።
		-- ዘመርሻ መጋቢ ዘዲማ ጊዮርጊስ
%
በመቅደላ ራስ
የበቀለ ቴዎድሮስ/ወይን በበጋ/ መስፍን
ዘመን አበበና መቶ በመቶ አፈራ፤
ከመቅደላ ጆሮ ይፆም ዘንድ
ጹዋሚዎችን የሆኑ የአውሮጳ ሰዎች
ከእርሱ ፍሬ በአይን ጠግበዋልና።
		-- ጸገየ ወፈረየ
%
የሰሎሜ እህት
የሆነች ማርያም ያይደለች፤
የብሉይ ኪዳን መስዋእትንም የሰዋ የአሮን እህት የሆነች
ማርያም ያይደለች ማርያም ከታማኝ
ዮሴፍ የምቾትና የቅጣት አለምን የሚያሳልፍ
ቃልን ወለደች ማለት፤
እንደሁሎች የእስራኤል ሴቶች መካን ሜልኮል
ከዳዊት ልጅን መውለድን ቻለች ማለት ነው።
		-- ዘገብረ ሥላሴ (መምህር ዘኤልያስ)
%
ታዴዎስ ያሰቃያት ዘማና 
ዮሃንስ የተናገራት ዘማ ፅድቃቸውን
ሰው ቢመዝን የሃዋርያ ታዴዎስ
ዘማ የሆነች የዘማ ፅድቅ ልክ የለውም፤
ጰራግሞን በእርገቱ ዜና ዜናዋን ነግሯልና፤
የዳታንን ገነትም ልታይ ወርዳለችና
የኤልዛቤል ብሪት ጥሩርን የለበሰች ሄሮድያዳም
የዳታንን ገነት ልታይ ወርዳለችና።
		-- ዘገብረ ሥላሴ (መምህር ዘኤልያስ)
%
ሁሉ በዘመን ርዝመት ይለወጣል፤
ሳኦል የዳዊት ግምጃ ልብሶችን ስለመቅደዱ ፈንታ
የሳኦል/ብርሃን መስታዎትን ዳዊት ሰብሯልና፤
የሰማርያ አገር ውሃንም
ሰናክሬም ከህዝቅያስ/ምንጭ ስለማመንጨቱ ፈንታ
ታናናሾች የባእድ ሕዝቅያስ
ቀበሮዎች የሰናክሬም ወይን ቦታን አጥፍተዋልና።
የካህን ኢዮርብአም ወራሪዎችም የባቢሎን
ምድር ብድርና የነነዌን ብድርም በባቢሎን ፅፈዋልና፤
ይህም ነገር አሰትን እንዳይሆን
የመፃጉእ አልጋ በመፃጉእ ራስ/ከላውዴዎን ተገኝቷልና።
		-- ዘመኰንን (አለቃ)
%
ቀዳማዊ ጥበብ ከሆነ ከራስ/ዝምታ
እስከ መናገር/የብርሃን እግር መአትን የምትድህ
እግዚአብሄር/ህፃን! መቻል/ደዌህን
መሳን (ማቃት) አይፈውሰውምና
የህዝብን ሃጢአት እንዳላየ እይ፤
ከርህራሄ/ደዌ መዳንም አግባብህ አይደለም።
በሚለወጥ ዘመንም በእየዘመኑ አዘንን
በደስታ  ደስታንም በአዘን ትለውጣለህ፤
በምናሴ /ብረት ዘንድ የቁጣ ብር (ገለባ) ነህና
ሃጢአቱ የከበደ ሰሎሞንም በአንተ ዘንድ ቀላል ነውና።
%
የእባብን የመርከቦች
ተግዳሮት የመንገድ ፍለጋን አጠፋ
የትምክህተኛ መርከብ አካሄዱ ጀርባውን እየተጫነ ነውና
የምድር እባብም በደረቱ ባለ ክንፍ ይላካልና።
መጥምቁ ዮሃንስ ግን የእባብንና የመርከቦችን አካሄድ ንቆ
የጆሮው የማዳን ተራራን ይወጣል፤
ሄሮድስም ለማጥፋት ቢበረታታ
በፈረሱ ጆሮውን አልቀደመም።
		-- ዘገብረ መድኅን (አለቃ ዘሌመን ሥላሴ)
%
የስጋ ህመም/ይስሃቅ የፀናባት
ባልቴት/የአብርሃም ሰይፍ በግን አዞረች።
		-- ዘገላነሽ ሐዲስ (እማሆይ ዘጽላሎ/ስ)
%
በራሱ/ማእድ የሮም ማእድ/መስቀልን
አምላክ ሰራ፤ ተክለ ሃይማኖትም
የጴጥሮስ እምነት /በግን በጠና በትር/ ልቡ ጠበቀ።
%
ሰውን ወዳጅ /ስምኦን!
ከንፈሮችህ/ተማሪዎችን ሰዎችን አጥማጆችን አደረግህ፤
እህልን መብላት የረሳ ስጋህ/የፋሬስ ነገድ
የተገነባ የስጋ መቃብርን በውጭ ይባል ዘንድ
በውጩ ያማረ ሰውን ሲመስል
ውስጡ በአጥንቶች ሞልቷልና።
		-- ዘተጠምቆ (መምህር)
%
የኖህ ርግብ ሰለበላኤ ሰብእ 
የልማዷን ህግ ለወጠች
የባህር ጉድለትን ለተጠማ በላኤ ሰብእ ዛሬ እንዳትንግር
በሚዛንህ ውስጥ የባህር ውሃ ሞላ ትላለችና
የምድር እባብም ሌላ የርግብ የዋህነትን በስራው ሲማር 
የተጠራ የሰው ስጋ በላተኛ
በእንጨት ጥላ ጥንካሬን አገኘ
የበደል ድካምን መሸነፍንም አገኘ።
		-- ዘደስታ (መምህር ዘዋሸራ)
%
የኦሪትን ግድግዳዎች 
የሃይል መልአክ በሃይሉ አፈረሰ፤
የአሰት ምስክር ደብዳቤን በባለፀጋ አንስቷልና
ባህራንም በባለፀጋ ድካም ሃብት ገብቷልና።
ግን ይህን አሰት መናገርን የሃይል መልአክ ከሰራ፤
የውጭ ነቢይ ዳንኤል በአስተማሪዎች
አይሁድ መካከል አሰትን ለምን ከለከለ?
መከፈልስ ወደእነርሱ ለምን መጣ?
		-- ዘድንቄ (አለቃ)
%
የሰማይ ሆሳእና በምድር በተመላለሰ ጊዜ 
በሰውነት ሞት የሚለውጠው ህይወትን አነሳ
ነገር ግን አብርሃም የይስሃቅን አካል በሰዋ ጊዜ
ከይስሃቅ ሆሳእና
ወደይስሃቅ ከመጣ ዘንድ
ይህ ይስሃቅ አንድ በግን አገኘ።
የእውነት ነቢይ ኤርምያስም ስለጽድቅ በተነገረ ጊዜ 
የኤርምያስን መገፋት የውጭ ድንጋይ ተቀበለ፤
የቀድሞው ስርአት በኦዝያን ከጠፋ ዘንድም
የንጉስ ኦዝያን ደዌን የኦዝያን መጠምጠሚያ ሸሸገ።
%
ለኪሩብ ሰርግ/ምስጋና
የታደሙ (የተጠሩ) አይሁድ ወደሆሳእና ባይመጡ
በግብር/ምስጋና የሆሳእና ቤትን ይሞሉ ዘንድ
ያልታደሙ ድንጋዮችን ተአምሮች ጠሩ፤
ህፃናትም የኤልሳእ ርግማን /እሳትን ያጠፋ ዘንድ
መዘባበት መንገዳቸውን አጡ።
%
የፀሃይ ክበብ /ደብረ ከርቤ
የብርሃናት ወንዝ /መስቀልን በአለም ስታፈስ 
መልኩ የኪሩብ መልክ የሆነ በምሳሌ ውሃ ታጠበ።
መስቀልንም ለባሾች በእሳት ክንፎች ወጡ፤
ያን ጊዜ በጠባብ በር ይገቡ ዘንድ
ደብረ ከርቤ ኑ ትላቸዋለችና።
		-- ዘሞገስ (መምህር ዘግሼን)
%
አዝማሪ/ባህታዊ የምስጉን ዳዊት መሰንቆን በመታ ጊዜ 
የዳዊት ልጅ/እንባ በአንገት ወረደች።
		-- ዘምሥራቅ (አለቃ ዘኤልሻማ)
%
ዮሴፍና ሰሎሜ የራሄል ማእድ/መገፋትን ጠገቡ
በወርቅ መሶብ ሞልቶ ቀርቦላቸዋልና።
		-- ዘምሥራቅ (አለቃ ዘኤልሻማ)
%
ዘማ የምትቀባው የስቅላት/ሽቶ መአዛም
በኦርዮ አደባባይ/ግፍ እነጴጥሮስን ገደላቸው፤
ወደላይና ወደታች ይበትነው ዘንድ
የአራቱ የአለም ጎን አገልጋይ/ነፋስ አምጥቶታልና።
		-- ዘጥሩነህ (አለቃ ዘቦታ ኪዳነ ምህረት)
%
የመሰደድ ህግን የሰበከ ሽማግሌን ማድነቅ ይገባል፤
ሁለተኛ ሰማይ እሾህን አብቅላለችና።
		-- ዘጥበቡ ካሣ (አለቃ ዘቦገና ግራር ኢየሱስ)
%
የሌላውን አገልጋይነት
መድሃኔ አለም በነፃነቱ ላይ ጨመረ
እሾህን ያበቅል ዘንድም ራሱን ረገመ 
ለአንተ ዝግጁ የሆነውን በጥፊ መመታትን 
በፊትህ ላብ ብላ እያለ በእኛ ዘንድ
እስካገለገለ ድረስ አባቱ ልኮታልና።
		-- ዛተክሉ ሥላሴ (አለቃ)
%
እንግዲህ መላእክት
በሰማዮች ሞትን ይፍሩ፤
የሞተው ሰው ርህሩህ ገብረ ዮሃንስ 
መልአክ ነው እንጂ ሰው አይደለምና።
የማህሌቱ /ሳሌም ጥፋትንም በእውከት እንዳያይ
ወልደ ሃዋርያት/አቤሜሌክ
በከንቱ በለስ እንጨት በታች ሲጠጋ
አምላክ በጥበቡ ሰወረው።
		-- ዘመራሒ (አለቃ ዘጉና ሚካኤል)
%
የነፍስ ሚዛን /አልአዛርን 
የናዝሬት ሰው የሆነ የድንግል ቃል ኪዳን/ጌታ አነሳው፤
በፍርድ /የቢታንያ ምድር ታሟልና።
ወንጀለኛ የሆነ የበላኤ ሰብእ ነፍስ/አንዲት ሴትንም
ወደ ቤትሽ በሰላም ግቢ አላት፤
እኔ የሁሉ አዳኝ ነኝና።
		-- ዘድንቄ (አለቃ)
%
የዱር አንበሶች በላተኞች ሲሆኑ
በመፅሃፍ ስርአት ከብቸኛ ዳንኤል ጋር ተባበሩ፤
ከምድራዊ መብል ይልቅ ለፆም አድልተዋልና።
የገሞራ እሳትና የወታደር ሽልማት ሰይፍ ግን
ጊዮርጊስ/ሙሽራ ሳለ በወንጀለኛ ንጉስ ፊት
የእነዚህን ፆም አልቻሉም።
		-- ዘአድማሱ ጌትዬ (ንቡረ እድ)
%
አምኖን /ገብረ ክርስቶስ
በስጋ ፍቅር/ብቸኝነት ቢመስጥና ቢቃጠል
ትእማር/መንግስተ ሰማይን በደዌ አገኛት፤
ከዚህም ይልቅ የአራዊት ልማድ ሸንገላን እንዳይሆን
አባ አረጋዊን በትህትና እየረዳ
የተረገመው አውሬ (ዘንዶ) ተመረቀ።
		-- ዘፍሥሃ ጊዮርጊስ (ቄሰ ገበዝ ዘዳሞ)
%
የምኒልክ ባለሟሎች! ወይን/ ፍቅራችሁ
ብዙ ነው  ወይን/ ፍቅራችሁንም ብዙዎች ይጠጡታል፤
ወይን/ወንድማማችነትም ቢያልቅ (ያለቀ እንደሆን)
የምግባር እንስራ/አሳባችሁን
ውሃ/ፍቅርን እስከ አፉ ሙሉት፤
ለአለው ይጨምሩለታልና
ብዙ የሌለውንም ያለውን ይቀሙታልና።
በጠነከሩ እሪያዎች ሸንገላና ውሸት መካከልም
እንቁ/ፀሎታችሁን አትጨምሩት፤
ፀሎት/ውሃን ከዳዊት ጉድጓድ ቅዱት እንጂ
ባለመድሃኒት /ፀሎታችሁን ሕመምተኞች ይፈቅዱታልና።
		-- ዘገብረ ሥላሴ (ንቡረ እድ)
%
የስጋ ባህርዮች (ዘመዶች) የጌታችን ወዳጅ የሆነ
የምኒልክ ልብ/አልአዛርን ወዴት ቀበራችሁት?
በድብቅም እንደ ሌባ ከክብሩ
ዙፋን ሌሊት የያዙት
የወሰዱበትን ቦታ እኔ አላውቅምና።
ማልቀስም ይገባናል
መንግስት /ዝናም ሰጪን ውሃ/ መቃብርን ከልክለውታልና።
እኔም በችግር ጊዜ ፈለግሁትና አላገኘሁትም፤
ምኒልክንም ብጠራው ምኒልክ አልመሰለኝም።
በግፍ የወጉት እነርሱ ግን
በመብረቆች ብልጭታ ከአእላፍ ጋር ያዩት ዘንድ አላቸው።
		-- ዘገብረ ሥላሴ (መምህር ዘኤልያስ)
%
የዲማ ሰማእት ጊዮርጊስ! በህፃናት ጠባይ አለቀስህ 
ያለቀስኸውም ሰይፍ እስከ አንገትህ ፈሰሰ፤
እጆችም እግርን ለመሆን ክርክርን ቢያነሱ
ጊዮርጊስ! ሁለቱም መልካም
የርስት ምድርን ይዋረሱ ዘንድ አስተካክልሃቸው፤ 
የእሳት ነበልባልን አለበስህ
እንደ አናንያ/ሽቶ እስከ አወደ ድረስ።
ሩፋኤልም በናኦስ ጊዜ በነበረው ትካዜ ለማስወገድ 
ከመገዛት/መፅሀፍም ነፃ ቢሆን 
ከዮናስ ቤት/ አሳ አንበሪ ጋር ቤተ መቅደሱን አያያዘ።
		-- ዘተክሌ (መምህር ዘዋሸራ)
%
ፈቃድ ፈፃሚ ራጉኤል!
እግርህ ለምን ስራ ነው? ለመቸስ ጊዜ ነው?
ያለ ክንፍ ትሄድ ዘንድ ጊዜ የለህምና
ወይም እንድንወዳጅህ ዛሬውኑ አድለን።
		-- ዘዳኜ (አለቃ)
%
የወንድሙ ብንያም ርቀት ቢያሳዝነው 
ዮሴፍ ስምኦንን ማሰር/ ውሃን ቀዳ፤
በዚህ ጥበብ መገናኘቱን አስቧልና።
መለየቱንም ባሰበ ጊዜ
በብንያም አቅማዳ ውስጥ ፅዋውን ጨመረ፤
ይህንንም ያመካኘው 
ሌባ ብንያም በዚያ እንዳይቀር ነው እኮ።
የአዳምም መራቁ ክፉን ቢሆንበት 
በአዳም ፊት ያማረ የገነት በለስን አዘጋጀ፤
ሽፍታ አዳምን ወደ ሰማይ ያወጣው ዘንድ
የሽፍቶች ጌታ ከሽፍቶች ጋር ሽፍታን ሆኗልና።
		-- ዘገሠሠ (መምህር ዘይስማላ ጊዮርጊስ)
%
ንግስት! ዝም በይና ተደሰቺ፤
ሰንበት/ሀብትሽ የገዢ ማረፊያ ነውና።
ሰለአንቺ የተነቡትን
ምኒልክ "ልጄ! ተመልከቺ" እስኪልሽ ድረስ።
%
ምግብ የሌለሽ የገሞራ ነዲድ ሴት! ምን ሰረቅሽ? 
ቁጡ/ ገብርኤል ማይ ይልሻልና።
		-- ዘምሥራቅ (አለቃ ዘኤልሻማ)
%
አወጣጥሽ የዳዊት/ሰማይ
ኮከቦች/ወዮታና ልቅሶን ከተጋረደች
ከሃና/ሰማይ የሆነ ማርያም ፀሃይ ሆይ!
ወይንሽ ንፅህና ነው በረድሽም በደል ነው፤
በንፅህና/የከፍታ ብርሃን
ኤልያስ/እንቁ ከበታችሽ ነውና።
		-- ዘገብረ ሥላሴ (መምህር ዘኤልያስ)
%
የሁሉ ጌታ! ምኒልክ/ባህርይ የተባለ እንቁን 
መልካም መልክ በጎደላቸው በእሪያዎች/ሞትና መቃብር ፊት አትጣልብን፤
ብርሃን መንግስቱ ለሁላችን ይታይ ዘንድ።
		-- ዘኅሩይ ወ/ሥላሴ (ብላታ)
%
አዘኑ የበዛ ሰው/እሳት
ከሶስት ልጆች አንድን አጣሁ አለ፤
ገብርኤልም ጠላኝ ዘመድም አልሆነኝም አለ።
		-- ዘገብረ ጊዮርጊስ (መምህር ዘአክሱም)
%
በግልጥ ደካማ ሲሆን
በሚገዘግዘው መጋዝ ላይ ግንድ ተነሳ
ግንድንም የሚቆርጥ ምሳር ዝም አለ።
የዚህም ምሳሌ ምልክት ሌላ እንዳይመስል
እርሱ ራሱ አመድ ሲሆን ነገስት/ስላሴን
መግደል ሟች ሰው ወደደ።
		-- ዘደስታ (አለቃ)
%
ጥቂት የራሱ ጠጉርን
ለነገስታት ንጉስ/የምላጭ አፍ
የነፈገ ሶምሶን ሁለት አይኖቹን ሰደደ፤
ይህንንም ሰምቶ የአብ ቃል አልተሳሳተም፤
ለምላጭ አፍ/ንጉስ ሰላሳ ጊዜ ግብር/ ጠጉርን ቢያጎድል
የምላጭ ግፍ ባለአክሊል የሆነ
የዱር እሾህ/ባእድን አውሮዷልና።
አንገትንም ከእግር ጋር አሰግዷልና።
		-- ዘገሠሠ (መምህር ዘይስማላ ጊዮርጊስ)
%
ሁለቱ ወንድሞች ወደወንዝ በወረዱ ጊዜ
አንዱ ተመለሰ፤ አንዱ ግን አልተመለሰም።
%
ሳዶቅ ስለጋዲ ወይን ማለቅ በመልአክ አይዘን፤
ቅጁ በሳዶቅ ብርሌ ገና ይቀዳልና።
		-- ዘጥሩነህ (አለቃ)
%
ውርደት ልምዷ የሆነ የኤርምያስ ልጅ/ግፍ
የማርያም አይን/እንግዳን በውሃ አጠበች።
%
ጥቂት የማይበቃው
መቃብር/እንግዳ በባለ ብዙ ፍዳ
በችግረኛ/ቶማስ ቤት እንደነገሩ አደረ፤
በደብረ አሰቦ ግን የሆዱ/ሰሌዳ ሙላትን ያደርግ ዘንድ
እዳን ያልፈራ መቃብር
ቀይና ነጭ ስጋን ወሰደ።
		-- ዘሀብቴ (ደብተራ)
%
የተክለ አብ እግር/ነጋዴ በከንቱ ደከመ፤
በአንድ ኪሩብ/ገበያ ምንም አላተረፈምና።
%
የወልድ የህጉ ታቦት/ሞት
በቴዎድሮስ እጅ እንዴት ተቀረፀ!
%
የብኩርና ስርዓት በአብርሃም ቤት ይፀና ዘንድ
የመንፈስ ልጅ ይስሃቅ የስጋን ልጅ አባረረው
ያእቆብም በይስሃቅ አምሳል ፈቃዱን ያደርግ ዘንድ 
ከሌላ ቀምቶ የብኩርና ጌታ አልሆነም፤
ከመወለድ ፊት
አንገቱን ዝቅ አድርጎ በፍቅር/ገመድ ከተሳበ በሁዋላ ነው እንጂ።
እኛ ግን ከሆሳእና ጋር ዝምድና ካለን ዘንድ
የመሰደድና የመዋረድ ምረትን እንደ ጥፍጥና እንያት፤
በሶስትነትና በአንድነት ዙፋን ከአባቱ ጋር ሳለ
ሆሳእና የመስቀል ቅጥጥብ/ማጭዱን ከፍ አድርጓልና።
		-- ዘተክለ ጽዮን (አለቃ)
%
የመልአክ ድንቆች/ውሃዎች ያለልክ ደፈረሱ፤
በለአም በአህያው አስረግጧቸዋልና
የጨረቃ ፊት ደም ወንዝም በእነሱ ላይ ፈሷልና።
%
የጥርጥር ጫካ /ልቤ ሆይ!
መልካም የፅድቅ ስራ/አበባ በአንተ ላይ ሳያብብ
በእውነት ቃልን በተወ
በይሁዳ ምክር እሾህንና አሜካላን አፈራህ
በአንተስ ላይ የሃዘን መስዋእትን አሳራጊ ማን ነው?
በበደል /መንገድ ስትሮጥና ስትቅበዘበዝ
ከአንተ የሚከበር ሞት አሁን ይመጣልና።
በበደል መንገድ ስትሮጥና ስትቅበዘበዝ
%
አምላክና ሰው መባል የባህርይና የፀጋ መብልን
ገብርኤል ያለስጋ አማኑኤል ግን በስጋ
በመጠራት ጊዜ በህዝብ ፊት በአንድነት በሉ።
%
መላእክት ስለበአል
በቅንአት/ሸንጎ መካከል በትጋት
ለምትበልጠው ግዛትና ስጦታ ቅኑ አሉ፤
የድንግል ክብር/ነፍስንና የራጉኤል በአል/ስጋን
በመዋሃድ ያለጉድለት የሰላም
ስርአትንና ህግን አክብሯልና።
		-- ዘገብረ ሥላሴ (ንቡረእድ)
%
የቀራንዮ ተድላ ያለምንም ጉድለት ለዘላለም ይኖራል፤
ከሰቀለችው ስጋ ሁልጊዜ ትበላለችና፤
ከጎን /ወንዟ ጉድጓድም ወይንን ትጠጣለችና
የይሁዳ ተድላ ግን ጾም ነው ፤  በቅናት ፀጋ አይገኝምና።

%
የስሩግ ሰው ያእቆብ እንዳለ
የተረፈ የፃድቃን ትውልድና ያለፈ በደለኛ
የክርስቶስን ትንሳኤ በአንድነት ያደንቋታል፤
ግን ከትንሳኤ በሁዋላ
አልአዛር /የክርስቶስ ምህረት በሞተ ጊዜ
የሃጥአን ፍርድ/የአጋግ ሞት አስከፊ ነው።
ምሳሌያቸው /አረግሞ ከዱር/ኦሪት ተሳበ (ተመዘዘ)፤
የማይወጣ የነዌ ልጅና የሚወጣ የእንበረም ልጅ
ወደደብረ ሲና በመገስገስ በአንድነት ደርሰዋልና
የሚገቡ ልጆችና የማይገቡ ሽማግሌዎችም
ከግብፅ በአንድነት ወጥተው በርስት ምድር /ወንዝ ዳር ቆመዋልና።
		-- ዘገሠሠ (መምህር ዘይስማላ ጊዮርጊስ)
%
በመቃብር ባህር ዳር
ሃዘን ዘብዴዎስን የወንጌል ሃዋርያ ዮሃንስ ተወው
የስጋ ትንሳኤን እንዲያስተምሩና ህጉን እንዲሰብኩ
ደመናዎች ተማሪዎችን ሃይል በሰረገላ ወጥቶ ጠርቷቸዋልና።
%
መልክአ ጉባኤንና አርኬን
ገልባጭ በደረቱ መጠጢ በሆነ በእንዳገኘ
ክንድ እንደ ኑግ ስትቅለጠለጢ
ከቀባጣሪ አጣሪና ከአንቀራባጭ ጋር
ቤት ለቤት የምትውይ
የቤተልሄም ቀሳጭ (ሌባ) የሆንሽ አንቺ ቀላዋጭ ሙጨ!
ደንደስሽንና ሻኛሽን እንደ ወይፈን ስታሳብጭ
አንቺን የምናምን ወገንን ማን ከቁም ነገር አገባሽ?
የእጢና የእንቅርት ቀንበር/ጉድንም ከተሸከምሽ በሁዋላ
የፊጥኝ እየታሰርሽና በጅራፍ እየተገጠብሽ ትኖሪያለሽ።
%
ሁሉ በዘመን ርዝማን ይለወጣል።
እኔ ግን ለህማሜ እረፍትን አጣሁ፤
በስጋ/ቦታ ነጣቂ የሆነ
መታወክ/ የአረብ ተኩላ
መላሽን ያጣሁ እኔን ይፈላለገኛልና፤
በአመፃ ልቤ/ሳኦል
ልብስ/ትእዛዝ ቀዳጅ ከሆነ ዘንድ
ለነፍሴም የጥቂት ጉዳይ ፍፃሜ እረፍትን አላገኘሁላትም
የስጋ መገፋት በውጭ የነፍስም መገፋት በውስጥ አሉብኝና 
እስከ ግብፅም ሻጭን መስዬ ብሄድ
በቀኝ መንገዴ አሳርና ቅጥቃጤ አሉና።
		-- ዘዘዮሐንስ (አለቃ)
%
የውስጥና የውጭ ካህናት 
ፅድቅን ይለብሳሉ የንጉስ ዳዊት የተለየ
የማለቱ ቃል በዘመናችን በደል በሆነበት ነበር፤
እምነታቸው በጥቂት መክፈልት (ዘኬ) ሲሆን
ልቅናቸው ያመልጣልና፤
የህግ ታቦት /ልባቸውም በስንፍና/ ወርቅ የተለበጠ ነውና።
የሽያጭ /አመፃቸው ወርቅ ግን ቀላል እንዳይሆንልን
ክፋትን ባለፉ በኢያሶንና በወንድሙ እጅ ይመላለሳል፤
በይሁዳ አደባባይ /መለወጥ ሚዛኑ አሰት ሲሆን
ንባቡ በግሪክ ቃል ትርጌሜውም በእብራይስጥ ነውና።
		-- ዘበቀለ ጎበና (አለቃ)
%
የምኩራብ ሰዎች ሞትን በሰይፍ ምላስ እንዳይናገር
ስልጡን የሰማይ መልአክን በአንድ አፍታ በከለከልኸው ጊዜ 
ከመጠበቅ ደዌ/መለወጥ የዳንህ የአለም ሆሳእና!
መፅዋች ሰው /ቀዳዳ መጋረጃ
የውስጥ ገንዘብን ለውጭ ድሃ
እንደበተነ አየ፤
የጥቂት አሳ ብርካቴም ለማመን ሲበቃ
የሰማይ /ሎጥ ሚስት የጨረቃ ዙሪያ ተለወጠች፤
የሌሊት ልጅ ጨለማው በቀን /ኤልሳቤጥ ሆድ ፈነደቀ።
ልዋጭ (ዋጋ) ወደሌለው ወደመፅሃፍ /ግፍህ
ጥናትም ተርጓሚ /የቀያፋ ልብ ይመላለሳል።
		-- ዘናሁዳ (አለቃ)
%
የእሳት ባህር የዋጠው የሄዋን ጌታ /ዮናስን፤ 
የአምላክ ፈቃድ ወደነነዌ/ገነት መለሰው፤
ከአምላክ እጅ ማምለጥን አልቻለምና።
%
ራጉኤል! ወደአምላክ
ስለምኒልክ ስትፀልይ
የአዲስ አለም ስራዎችን በፀሎትህ ኃይል ጨርሶ
ወደቀድሞ መቀመጫው እንጦጦ ይገባል (ይመለሳል)
በልቡ ውስጥ የጨመረው የፍቅርህ ጥናት /ከራሚ ወይንንም 
በአዲስ አለም አይለውጠውም፤
የሸነገለው ፍቅርህም ከፀና ዘንድ
ይህንም ለማፅደቅ መመላለስን አበዛ።
		-- ዘመዝሙር ካሣ
%
የአመፀኛ አቤሴሎም ጠጉር /የአለም ሁሉ በደል
በቀኖና በተደነገገ ፆም /ምላጭ ይከርከም።
%
አዋቂና አስተዋይ
ሰው በአገሩ ውሃ አይመካ፤
ሃይለኞች /ያገሩ ውሆች ህብራቸው /ሬትን ለመለወጥ
ፈርኦን እንጨትን ሊወጉት ሄደዋልና።
ግን አዝመራ/የግብፅ ሰው ከንእማን ነገር /ቡቃያ ጋር ይገናኙ ዘንድ 
መፅሃፍ ለምፅን የቀደደው
የተግሳፅ ውሃ የሆነ ዮርዳኖስ ነውን?
ወይም የጉድለት ወንዝ የሆነ ሶርያ ነው?
		-- ዘኅሩይ (አለቃ)
%
ጲላጦስ ለበአል
ከእስረኞች አንዱን ዘወትር ያድን ነበር
ህግ በአይሁድ ዘንድ እንደዚሁ ተፅፏልና።
መመኪያ ተክለ ሃይማኖት ግን ከጲላጦስ ልክ አለፈ
ለየበአል እልፍ እልፍ ያድናልና
ከእልፍም አንዱ አልቀረምና።
%
ምኒልክ ከይሁዳ የተረፈውን የውጊያ እፍረትን አልበላም 
ለከንቱ በሆነች የእጁ በትርም የጠላቱን ጀርባ ገረፈ፤
በስም የተሳተፈ (አንድ የሆነ) ጠላት
የሰናክሬም ትምክህት /ቅጠልን በነግህ ጊዜ ተጎናፅፏልና 
በምሽትም ፍሬው ረግፏልና።
		-- ዘወልደ ዮሐንስ (መልአከ ብርሃን)
%
የጠፉ አህዮችን ፈላጊ (ሳኦል)
ለኢሳይያስ ቢሆን ሁሉ የሆሳእና ክብር ነው፡
ከፍተኞች ኪሩቤል ከመጫን /ትከሻው በታች ሲሆኑ 
እስራኤልን በአህዮች
ኢሳይያስ ባስረገጣቸው ጊዜ እስራኤል ተሰናክለዋልና
የተገደፉ አህዮች
ስለሆሳእና በልደት/ መፅሀፉ ራስ እስከተፃፉ ድረስ።
የሜዳ አህዮችም እንደገበያ ቤት ወደፀሎት ቤት በሄዱ ጊዜ
አይሁድ በጥንቃቄ የአህዮችን ትምህርት ተቀበሉ
አህዮችን ፈርተው ሆሳእናን ገርፈዋልና
ሆሳእናንም እንደሰደቡ አህዮችን አልሰደቡምና።
		-- ዘገሠሠ (መምህር ዘይስማላ ጊዮርጊስ)
%
ባለፀጋ በስንፍናው
ነፍሴ ከስጋ ድካም እረፊ ይላል፤
ያላፊ ክብር ወርቅን ለአንቺ ሰብስቤያለሁና።
ግን የባለፀጋ ልብስ /ነገርን መርአዊ/ ገብረ ክርስቶስ ቢሰፋ፤
ከአለጥፋት ትተርፊ ዘንድ
ነፍሱን ወርቅን ጣዩ አላት።
%
ትንሽ ቤቱን መስራት የማያውቅ ጴጥሮስ
ለክርስቶስ ቤቶች እንዴት ያስባል?
ዝምድናው /አወዳደቅንም እስከ ሶስት ቤት ቆጠራት።
		-- ዘቸኮል (ባሕታዊ ዘወይበይኝ ማርያም)
%
የሚኖርን ይወድና ያለፈን ይጠላ ዘንድ
የልዳ ሰማእት ከኤልያስ ጋር አንድነትን አገኘ፤
ከዚያ ብርቱ ሰው ነውና፤ ከዚህም ታጋሸ ነውና።
%
የጳውሎስ ቤት ላም /ሰይፍ ደምን ታለበች ፤
ችግረኛ /ቶማስ በአፍ አንስቷታልና።
		-- ዘጥሩነህ (አለቃ)
%
በሞት /የሁሉ አዝመራ አመት
ባዶ ውሃን እንዳይጠጣ
ከሰይፍ ከንፈሮች የወተት ወንዝ ይፈሳል፤
የገሊላ ሰማእት /መፅሃፍ ከንፈሮችን አላስታወሰም፤
የሰባተኛ አክሊል ቁጥር /ፍጹም ክንፍ
ወደራሱ የሚወጣ ወፍ ነውና።
		-- ዘፈቃዴ (አቶ)
%
በእንጨት መስቀል/ ኪሩብ ላይ
ለድንቆች /ወገኖች ቤዛ ተክለ ሃይማኖት በተሰቀለ ጊዜ
በጦር /ክንፍ ጎኑን ተወጋ፤
የዘወትር እውቀት መንፈስም ከላይ በወረደ ጊዜ
የትከሻ ረካቶች ሃዋርያቱ /ልብሶች
በምላስና በአፍ ተናገሩ።
		-- ዘወልደ ሥላሴ (አለቃ)
%
ኤዎስጣቴዎስ!
በራቁትነታችን መቼ ታፍራለህ?
ከወፍ የተወለደች ወፍ እንኳን
የልጇን ራቁትነት በክንፍ ትሸፍናለች፤
ያለዚች አፅፍህም ትርፍ ከሌለህ
ጠረፍ ገዢ አባት ነህና
እልፍ ልጆችህ ይህችን አፅፍ
ስንዝር ስንዝር እንካፈላት።
