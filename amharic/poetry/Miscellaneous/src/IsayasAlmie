እውነትን ለመሠወር ናላህን አታዙረው መገለጡ አይቀርምና።
		-- ኢሳይያስ ዓለሜ
%
ባለ ጸጋ ብትሆን አትደስት፥ ደሀም ብትሆን አትዘን፡የማያልፍ ነገር የለምና።
		-- ኢሳይያስ ዓለሜ
%
ባለ ስልጣንና እሳት አንድ ናቸው፡ሳይቀርቡም ሳይርቁም ነው። በተሾምህ ጊዜ፥ ተመልካች እንደተሾመብህ እወቅ።
		-- ኢሳይያስ ዓለሜ
%
ባለስልጣንን ጠይቀህ መልስ ባጣህ ጊዜ፡ከባድ መልስ እንደተመለሰልህ እወቅ እንጅ፡በከንቱ አትድከም።
		-- ኢሳይያስ ዓለሜ
%
ጊዜ ቢያነሣህ አትደሰት፡ጊዜ ይጥልሃልና፡ጊዜም ቢጥልህ አትዘን፡ጊዜ ያነሣሃልና።
		-- ኢሳይያስ ዓለሜ
%
በደስታ ለመኖር ብትፈልግ፡በእግዚአብሔር እንጅ በሰው አትመካ፡የማይሞት የማይሻር እግዚአብሔር ነውና።
		-- ኢሳይያስ ዓለሜ
%
ቃልህን በቃልህ አታፍርሰው፡ስራህን ግን አሻሸልና ሥራው።
		-- ኢሳይያስ ዓለሜ
%
ባለፈው ነገር አትጸጸት፡ያላለፈው እንዳያመልጥህ። ነገር ግን ትምህርት ውሰድበት፡ሁለተኛ እንዳትደግም።
		-- ኢሳይያስ ዓለሜ
%
በባህር የተጣለ ኩበትና ዓላማ የሌለው ሰው እንድ ናቸውና አላማህን አትሳት።
		-- ኢሳይያስ ዓለሜ
%
በሥራህ ቀንቶ ሊያዋርድህ ከሚመጣ ሰው አትሽሽ፡ ነገር ግን በህሊና ዓይንህ ራቁቱን ተመልከተው።
		-- ኢሳይያስ ዓለሜ
%
የማታምንበትን ነገር ለሰው ስትል አትስራው፡ ከሰራኸው እንደምትጠፋበት እወቅ።
		-- ኢሳይያስ ዓለሜ
%
ሥራ ለሠሪው እሾህ ላጣሪው የተባለውን የአባቶች ምሳሌ አስብ።
		-- ኢሳይያስ ዓለሜ
%
ከስጋ የተወለደውን ኃይለኛ አትፍራ፡ሞትን ወደማይፈራ መንፈስ ይለውጥሃልና።
		-- ኢሳይያስ ዓለሜ
%
መንገድን ማንበብ፡አንድነትን ያስተምራል፡ትልቅና ትንሽ፡ባለጸጋና ደሀ፡አይለይምና።
		-- ኢሳይያስ ዓለሜ
%
ሰማይን ማንበብ ግን፡ልዩነትን ያስተምራል፡ከኮከብ ኮከብ ይበልጣልና።
		-- ኢሳይያስ ዓለሜ
%
ስለዚህም ባለጸጎች ሰማይ ሰማይን ሲያዩ ደሆች መሬት መሬት ያያሉ በኋላ ግን ባለጸጎችም ወደ መሬት ይመለሳሉ።
		-- ኢሳይያስ ዓለሜ
%
ከሰው ሰው ይበልጣል ብለህ አትመን፡ማስረጃ ልደቱንና ሞቱን ተመልከት ራቁቱን ተወልዶ ራቁቱን ወደ መሬት ይመለሳልና።
		-- ኢሳይያስ ዓለሜ
%
ሀላፊነትን መረከብ የጨለማ ሻማ መሆን ነው። ራሱ በመቃጠል (በስራ) ለህዝብ ብርሃን ይሰጣልና።
		-- ኢሳይያስ ዓለሜ
%
ውሸታምን ሰው ሀላፊ ማድረግ፡ብርሃንን ከጨለማ መቀላቀል ነው።
		-- ኢሳይያስ ዓለሜ
